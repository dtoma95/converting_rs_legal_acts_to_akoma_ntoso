


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 11а став 21. Закона о ученичком и студентском стандарду („Службени гласник РС”, бр. 18/10 и 55/13), 
	</p>
	<p>Министар просвете, науке и технолошког развоја доноси </p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о стипендијама за изузетно надарене ученике и студенте</p>
	<p class="naslov" style="margin-top: 0"><span style="font-weight: 400">
	"Службени гласник РС", бр. 75 од 25. августа 2013, 20 од 16. марта 
	2018.</span></p>
	<p class="clan">I. УВОДНА ОДРЕДБА</p>
	<p class="clan">Члан 1.</p>
	<p>Овим правилником утврђују се: ближи услови за доделу стипендија за изузетно надарене ученике и студенте, критеријуми за утврђивање редоследа кандидата, начин и поступак остваривања права на стипендију за изузетно надарене ученике и студенте, накнадa за израду стандардизованих тестова и начин вођења евиденције о одобреним стипендијама за изузетно надарене ученике и студенте.</p>
	<p class="clan">II. УСЛОВИ И КРИТЕРИЈУМИ ЗА ОСТВАРИВАЊЕ ПРАВА НА СТИПЕНДИЈУ ЗА ИЗУЗЕТНО НАДАРЕНЕ УЧЕНИКЕ 
	</p>
	<p class="bold">1. Услови за остваривање права</p>
	<p class="clan">Члан 2.</p>
	<p>Право на стипендију за изузетно надарене ученике, у складу са законом, имају ученици средњих школа чији је оснивач Република Србија, аутономна покрајина или јединица локалне самоуправе, почев од другог разреда средње школе, који су први пут уписани у одређени разред у текућој школској години, чије се школовање финансира из буџета Републике Србије, који имају држављанство Републике Србије, који стално постижу одличан општи успех и који освоје једно од прва три места на међународним и републичким такмичењима која се налазе у календару такмичења ученика.</p>
	<p>За остваривање права на стипендију за изузетно надарене ученике ученици који испуњавају прописане услове полажу стандардизоване тестове, осим ученика уметничких школа који нису на теоретском одсеку.</p>
	<p class="clan">Члан 3.</p>
	<p>Под одличним општим успехом из члана 2. став 1. овог правилника сматра се одличан општи успех у основној школи (5) и одличан општи успех у свим претходно завршеним разредима средње школе (од 4,50 до 5).</p>
	<p>Под међународним и републичким такмичењима из члана 2. став 1. овог правилника сматрају се међународна и републичка такмичења која се налазе у календару такмичења ученика средњих школа.</p>
	<p class="bold">2. Критеријуми за утврђивање редоследа</p>
	<p class="clan">Члан 4.</p>
	<p>Редослед кандидата за доделу стипендије за изузетно надарене ученике утврђује се на основу:</p>
	<p>1) општег успеха из претходно завршених разреда средње школе, </p>
	<p>2) освојеног места на међународним и републичким такмичењима која се налазе у календару такмичења ученика средњих школа;</p>
	<p>3) резултата на стандардизованом тесту.</p>
	<p>Право на рангирање ради добијања стипендије из става 1. овог члана стиче кандидат који на стандардизованим тестовима оствари најмање 140 бодова.</p>
	<p class="clan">Члан 5.</p>
	<p>Општи успех из претходно завршених разреда средње школе – исказује се бројем бодова у висини просечног општег успеха из претходно завршених разреда средње школе (од 4,50 до 5,00 бодова);</p>
	<p>Освојена места на међународним и републичким такмичењима која се налазе у календару такмичења ученика средњих школа – исказују се бројем бодова, и то:</p>
	<p>1) међународно такмичење: </p>
	<p>(1) прво место – 6 бодова, </p>
	<p>(2) друго место – 5 бодова, </p>
	<p>(3) треће место – 4 бода;</p>
	<p>2) републичко такмичење које организује министарство надлежно за послове образовања (у даљем тексту: Министарство) и стручно друштво или други организатор: 
	</p>
	<p>(1) прво место – 3 бода,</p>
	<p>(2) друго место – 2 бода,</p>
	<p>(3) треће место – 1 бод.</p>
	<p>Када је кандидат из једног предмета освојио више појединачних места на такмичењима из става 2. овог члана, узима се у обзир најбољи остварени резултат, односно највећи број бодова из става 2. овог члана.</p>
	<p>Када је кандидат из два или више предмета освојио по једно или више појединачних места, бодови из свих предмета сабирају се, при чему се узимају у обзир најбољи остварени резултати из сваког предмета.</p>
	<p>Резултати такмичења из става 2. овог члана утврђују се на основу дипломе, односно потврде стручног друштва или другог организатора. 
	</p>
	<p>На стандардизованим тестовима кандидат може да оствари највише 200 бодова.</p>
	<p class="clan">Члан 6.</p>
	<p>Кандидати се рангирају према укупном броју бодова које остваре по основу општег успеха, освојеног места на одговарајућим такмичењима и према броју бодова који остваре полагањем стандардизованог теста.</p>
	<p>Када већи број кандидата из става 1. овог члана оствари исти број бодова, предност у рангирању имају кандидати који имају већи број бодова на стандардизованом тесту.</p>
	<p>Кандидати из уметничких школа који нису на теоретском одсеку рангирају се према укупном броју бодова које остваре по основу општег успеха и освојеног места на одговарајућим такмичењима из области уметности.</p>
	<p>Рангирање се врши на основу достављене комплетне документације.</p>
	<p class="clan">III. УСЛОВИ И КРИТЕРИЈУМИ ЗА ОСТВАРИВАЊЕ ПРАВА НА СТИПЕНДИЈУ ЗА ИЗУЗЕТНО НАДАРЕНЕ СТУДЕНТЕ</p>
	<p class="bold">1. Услови за остваривање права</p>
	<p class="clan">Члан 7.</p>
	<p>Право на стипендију за изузетно надарене студенте, у складу са законом, имају студенти високошколских установа чији је оснивач Република Србија, аутономна покрајина или јединица локалне самоуправе, почев од треће године студија, односно са остварених 120 ЕСП бодова (основне академске студије, мастер академске студије и докторске академске студије), који су уписани први пут у текућој школској години на студије првог, другог или трећег степена, чије се школовање финансира из буџета Републике Србије, који имају држављанство Републике Србије, који током студирања остваре просечну оцену најмање 9,00 и који су у континуитету уписивали године студирања на терет буџета Републике Србије.</p>
	<p>За остваривање права на стипендију за изузетно надарене студенте, студенти који испуњавају прописане услове полажу стандардизоване тестове, осим студената уметничких академија који нису на теоретском одсеку.</p>
	<p class="bold">2. Критеријуми за утврђивање редоследа</p>
	<p class="clan">Члан 8.</p>
	<p>Редослед кандидата за доделу стипендије за изузетно надарене студенте утврђује се на основу:</p>
	<p>1) успеха оствареног током претходних студија, </p>
	<p>2) резултата на стандардизованом тесту.</p>
	<p>Право на рангирање ради добијања стипендије из става 1. овог члана стиче кандидат који на стандардизованим тестовима оствари најмање 140 бодова.</p>
	<p class="clan">Члан 9.</p>
	<p>Успех остварен у току претходних студија исказује се бројем бодова у висини просечне оцене свих положених испита током студирања (од 9,00 до 10 бодова).</p>
	<p>На стандардизованим тестовима кандидат може да оствари највише 200 бодова.</p>
	<p class="clan">Члан 10.</p>
	<p>Кандидати се рангирају према броју бодова оствареним по основу успеха оствареног током претходних студија и према броју бодова који остваре полагањем стандардизованог теста.</p>
	<p>Када већи број кандидата из става 1. овог члана оствари исти број бодова, предност у рангирању имају кандидати који имају већи број бодова на стандардизованом тесту. 
	</p>
	<p>Кандидати из уметничких академија који нису на теоретском одсеку рангирају се према броју бодова оствареним по основу успеха у току претходних студија, а предност у рангирању имају кандидати који су остварили изузетне резултате на такмичењима, смотрама, изложбама и др. у току студија из одговарајуће области уметности. 
	</p>
	<p>Рангирање се врши на основу достављене комплетне документације. </p>
	<p class="clan">IV. НАЧИН И ПОСТУПАК ОСТВАРИВАЊА ПРАВА НА СТИПЕНДИЈУ ЗА ИЗУЗЕТНО НАДАРЕНЕ УЧЕНИКЕ И СТУДЕНТЕ</p>
	<p class="clan">Члан 11.</p>
	<p>Право на стипендију за изузетно надарене ученике и студенте остварује ученик, односно студент на основу конкурса који расписује Министарство, у складу са законом.</p>
	<p>Конкурс из става 1. овог члана садржи нарочито: услове за доделу стипендија, критеријуме за утврђивање редоследа кандидата, број корисника стипендије, датум и место полагања стандардизованих тестова, висину стипендије, потребна документа, рокове за пријављивање на конкурс и одлучивање о додели стипендија и поступак спровођења конкурса.</p>
	<p class="clan">Члан 12.</p>
	<p>Кандидат за добијање стипендије за изузетно надарене ученике, односно студенте подноси пријаву са потребном конкурсном документацијом Министарству.</p>
	<p class="clan">Члан 13.</p>
	<p>Министарство доставља списак кандидата одговарајућем институту у саставу високошколске установе (у даљем тексту: Институт) ради организовања полагања стандардизованих тестова.</p>
	<p>Полагање стандардизованих тестова организује се у року од 30 дана од дана пријема списка кандидата.</p>
	<p>Резултате тестирања Институт, преко Министарства, доставља саветима из следећих образовно-научних, односно образовно-уметничких поља: природно-математичке науке, друштвено-хуманистичке науке, медицинске науке, техничко-технолошке науке и уметност (у даљем тексту: Савети).</p>
	<p>Савети имају председника и четири члана које именује Конференција универзитета, на период од четири године.</p>
	<p>Уз резултате тестирања из става 3. овог члана, Министарство доставља Саветима и поднета документа кандидата.</p>
	<p class="clan">Члан 14.</p>
	<p>Предлог ранг листе о додели стипендија за изузетно надарене ученике утврђују Савети на основу успеха оствареног у току претходног школовања, освојених места на међународним и републичким такмичењима и резултата на стандардизованим тестовима. 
	</p>
	<p>За ученике уметничких школа који нису на теоретском одсеку Савети утврђују предлог ранг листе на основу успеха оствареног у току претходног школовања и освојених места на међународним и републичким такмичењима из области уметности.</p>
	<p>Савети утврђују предлоге ранг листа из ст. 1. и 2. овог члана у року од 30 дана од дана пријема комплетне документације за кандидате.</p>
	<p class="clan">Члан 15.</p>
	<p>Предлог ранг листе о додели стипендија за изузетно надарене студенте утврђују Савети на основу успеха оствареног у току претходног школовања и резултата на стандардизованим тестовима.</p>
	<p>За студенте уметничких академија који нису на теоретском одсеку Савети утврђују предлог ранг листе на основу успеха оствареног у току претходног школовања, дајући предност кандидатима који имају остварене изузетне резултате на такмичењима, смотрама, изложбама и др. у току студија из одговарајуће области уметности.</p>
	<p>Савети утврђују предлоге ранг листа из ст. 1. и 2. овог члана у року од 30 дана од дана пријема комплетне документације за кандидате.</p>
	<p class="clan">Члан 16.</p>
	<p>Савети формирају посебне ранг листе из чл. 14. и 15. овог правилника, и то за свако образовно-научно, односно образовно-уметничко поље (у даљем тексту: ранг листе).</p>
	<p>Сваки кандидат има право приговора на ранг листу у року од три дана од дана објављивања ранг листа на званичној интернет страници Министарства.</p>
	<p>Кандидат подноси приговор Министарству.</p>
	<p>Приговор мора бити образложен, односно уз њега мора бити достављена одговарајућа документација.</p>
	<p class="clan">Члан 17.</p>
	<p>Комисија разматра приговоре и утврђује коначну ранг листу са предлогом одлуке о додели стипендија за изузетно надарене ученике и студенте у року од 15 дана од дана пријема приговора, а ако нема приговора – 15 дана од дана објављивања ранг листе.</p>
	<p>Предлог одлуке о додели стипендија из става 1. овог члана утврђује се пропорционално у односу на број кандидата за сваку коначну ранг листу, а до броја стипендија који се укупно додељује по конкурсу. 
	</p>
	<p>Комисију из става 1. овог члана именује министар надлежан за послове образовања (у даљем тексту: министар). Комисију чине председници Савета и представници Министарства.</p>
	<p class="clan">Члан 18.</p>
	<p>Одлуку о додели стипендија за изузетно надарене ученике и студенте доноси на основу коначне ранг листе министар, у року од 15 дана од дана пријема коначне ранг листе и предлога одлуке из члана 17. овог правилника.</p>
	<p>Одлука из става 1. овог члана коначна је, у складу са законом.</p>
	<p class="clan">Члан 19.</p>
	<p>На основу коначне одлуке о додели стипендије, ученик, његов родитељ или старатељ, односно студент закључује са Министарством уговор о стипендији за изузетно надарене ученике, односно студенте којим се ближе уређују права и обавезе у вези са коришћењем стипендије.</p>
	<p class="clan">Члан 20.</p>
	<p>Стипендија за изузетно надарене ученике и студенте додељује се без обавезе враћања и исплаћује се у 12<span class="v2-clan-left-1">
	</span>&nbsp;месечних рата, у месечном новчаном износу који утврђује министар за сваку школску годину, у складу са законом.</p>
	<p><span class="hide-change">*Службени гласник РС, број 20/2018</span></p>
	<p class="clan">V. НАКНАДА ЗА ИЗРАДУ СТАНДАРДИЗОВАНИХ ТЕСТОВА </p>
	<p class="clan">Члан 21.</p>
	<p>Накнада за израду стандардизованих тестова обухвата трошкове израде тестова и друге трошкове организовања полагања тестова.</p>
	<p>Накнада из става 1. овог члана исплаћује се Институту из буџета Републике Србије, на основу закљученог уговора.</p>
	<p class="clan">VI. ЕВИДЕНЦИЈА О ОДОБРЕНИМ СТИПЕНДИЈАМА</p>
	<p class="clan">Члан 22.</p>
	<p>Министарство води евиденцију о одобреним стипендијама за изузетно надарене ученике и студенте.</p>
	<p>Евиденција се води за одговарајућу школску годину.</p>
	<p>Евиденција се води на српском језику, ћириличким писмом.</p>
	<p class="clan">Члан 23.</p>
	<p>У евиденцију из члана 22. овог правилника уносе се подаци на основу личних исправа и других одговарајућих података.</p>
	<p>Евиденција се води у електронској форми, у складу са законом којим се уређује заштита података о личности.</p>
	<p class="clan">VII. ЗАВРШНА ОДРЕДБА</p>
	<p class="clan">Члан 24.</p>
	<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
	<p class="potpis" style="margin-top: 0">Број 110-00-202/2013-02</p>
	<p class="potpis" style="margin-top: 0">У Београду, 20. августа 2013. године</p>
	<p class="potpis" style="margin-top: 0">Министар, </p>
	<p class="potpis" style="margin-top: 0">проф. др <span class="bold">Жарко Обрадовић,</span> с.р. 
	</p>

