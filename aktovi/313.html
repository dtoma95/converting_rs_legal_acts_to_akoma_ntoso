


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style2 {
	color: #008000;
}
	</style>


	<div class="story">
				<p>На основу члана 11. став 1. тачка 11) Закона о високом образовању („Службени гласник РС”, бр. 76/05, 100/07 – аутентично тумачење, 97/08, 44/10, 93/12, 89/13, 99/14, 45/15 – аутентично тумачење, 68/15 и 87/16), </p>
				<p>Национални савет за високо образовање, на седници одржаној 25. априла 2017. године, донео је</p>
				<p class="odluka-zakon">ПРАВИЛНИК</p>
				<p class="odluka-zakon">о стандардима и поступку за спољашњу проверу квалитета високошколских установа</p>
				<p class="auto-style1">"Службени гласник РС", број 88 од 29. 
				септембра 2017.</p>
				<p class="clan">Члан 1.</p>
				<p>Овим правилником утврђују се стандарди и поступак за спољашњу проверу квалитета високошколских установа.</p>
				<p>Стандарди из става 1. овог члана одштампани су уз овај правилник и чине његов саставни део.</p>
				<p class="clan">Члан 2.</p>
				<p>Поступак спољашње провере квалитета високошколске установе покреће Kомисија за акредитацију и проверу квалитета (у даљем тексту: Комисија) према годишњем плану послова, по посебном налогу Националног савета за високо образовање (у даљем тексту: Национални савет), на захтев самосталне високошколске установе или министра надлежног за послове високог образовања (у даљем тексту: министар)</p>
				<p class="clan">Члан 3.</p>
				<p>У име самосталне високошколске установе захтев за спољашњу проверу квалитета подноси стручни орган.</p>
				<p>Захтев за спољашњу проверу квалитета треба да садржи: податке о подносиоцу захтева и образложење захтева.</p>
				<p class="clan">Члан 4.</p>
				<p>Комисија прибавља документацију потребну за спровођење поступка спољашње провере квалитета од високошколске установе која је субјект спољашње провере квалитета.</p>
				<p>Документација из става 1. овог члана садржи:</p>
				<p>– назив, седиште, одговорно лице (ректор, декан, директор);</p>
				<p>– акт о оснивању и издате дозволе за рад;</p>
				<p>– студијске програме које изводи;</p>
				<p>– извештај о самовредновању;</p>
				<p>– план рада најмање за текућу и наредну годину и извештај о раду у претходној години;</p>
				<p>– податке о студентима;</p>
				<p>– податке о уписној политици: критеријуми и начин рангирања и уписа кандидата;</p>
				<p>– податке о наставном особљу;</p>
				<p>– податке о библиотеци и информатичкој опреми;</p>
				<p>– податке о простору и опреми: докази о власништву/закупу, докази о урбанистичким условима, податке о површини, структури простора и податке о техничкој опреми (број, намена, старост);</p>
				<p>– биланс стања и успеха за претходну годину, финансијски план за текућу и наредну годину, извештај о пословању са изворима финансирања и начином употребе финансијских средстава.</p>
				<p>Високошколска установа доставља документацију из става 2. овог члана у року од 15 дана од дана пријема захтева Комисије.</p>
				<p class="clan">Члан 5.</p>
				<p>Комисија за акредитацију и проверу квалитета доноси процедуру за спољашњу проверу квалитета високошколских установа, коју објављује на интернет страници Комисије и доставља Националном савету на мишљење.</p>
				<p class="clan">Члан 6.</p>
				<p>Орган пословођења високошколске установе гарантује:</p>
				<p>1) да су општи акти високошколске установе у складу са законом;</p>
				<p>2) да је документација за спољашњу проверу квалитета урађена у складу са стандардима за спољашњу проверу квалитета;</p>
				<p>3) за тачност података у документацији за спољашњу проверу квалитета високошколске установе.</p>
				<p class="clan">Члан 7.</p>
				<p>Министарство надлежно за послове високог образовања (у даљем тексту: Министарство) врши проверу комплетности достављене документације из члана 4. став 2. овог правилника.</p>
				<p>У случају када високошколска установа не достави сву потребну документацију, Министарство упућује захтев високошколској установи да комплетира документацију.</p>
				<p>Рок за достављање потребне документације је осам дана од дана пријема захтева Министарства.</p>
				<p class="clan">Члан 8.</p>
				<p>Ради утврђивања чињеница од значаја за оцену испуњености стандарда за спољашњу проверу квалитета високошколске установе, Комисија образује поткомисију у чијем саставу су најмање два члана Комисије и један студент са листа студената коју, у складу са својим општим актом, утврђује Студентска конференција универзитета Србије, односно Студентска конференција академија струковних студија Србије.</p>
				<p>Студент учествује у раду поткомисије из става 1. овог члана без права одлучивања.</p>
				<p>У саставу поткомисије из става 1. овог члана може бити и лице стручно за одговарајућу област, које Комисија одређује са листâ одговарајућих институција (тржишта рада, струковних удружења, комора итд.), које оне утврђују у складу са својим општим актима.</p>
				<p>У саставу поткомисије из става 1. овог члана може бити и међународни експерт у случају када се обавља спољашња провера квалитета универзитета и академија струковних студија.</p>
				<p>Студент из става 1. овог члана, лице стручно за одговарајућу област из става 3. овог члана и међународни експерт из става 4. овог члана, имају право на накнаду за рад у поткомисији, у складу са актом Националног савета за високо образовање.</p>
				<p>Накнада из става 5. овог члана исплаћује се из средстава из којих се, у складу са Законом о високом образовању, финансира рад Комисије.</p>
				<p class="clan">Члан 9.</p>
				<p>Комисија на предлог поткомисије из члана 6. овог правилника одређује два рецензента ради анализе и оцене резултата самовредновања и оцењивања квалитета високошколске установе (у даљем тексту: самовредновање високошколске установе).</p>
				<p>Сваки рецезент анализира документацију коју је доставила високошколска установа и оцењује:</p>
				<p>– да ли је самовредновање високошколске установе изведено на основу стандарда за самовредновање високошколске установе;</p>
				<p>– који су стандарди при самовредновању високошколске установе испуњени у целини, који делимично и који нису испуњени;</p>
				<p>– које су области деловања високошколске установе у квалитативном смислу задовољавајуће, које су делимично задовољавајуће и које су незадовољавајуће.</p>
				<p>О извршеној анализи из става 2. овог члана рецензент подноси Комисији извештај, који садржи оцену испуњености стандарда за спољашњу проверу квалитета високошколске установе и предлог мера за отклањање уочених слабости.</p>
				<p class="clan">Члан 10.</p>
				<p>Поткомисија утврђује чињенице од значаја за спољашњу проверу квалитета високошколске установе непосредним увидом у рад те високошколске установе, а о доласку обавештава високошколску установу 15 дана пре планираног доласка.</p>
				<p>Високошколска установа је дужна да поткомисији обезбеди све тражене податке и информације као и слободан приступ и увид у наставни процес и процес управљања.</p>
				<p>Након спроведеног непосредног увида, поткомисија сачињава извештај који садржи оцену испуњености стандарда за спољашњу проверу квалитета високошколске установе и предлог мера за отклањање уочених слабости.</p>
				<p class="clan">Члан 11.</p>
				<p>На основу извештаја рецензената из члана 7. став 3. овог правилника и извештаја поткомисије из члана 8. став 3. овог правилника, поткомисија сачињава завршни извештај о спољашњој провери квалитета високошколске установе и доставља га Комисији у року од два месеца од извршења непосредног увида у рад високошколске установе.</p>
				<p>Извештај из става 1. овог члана садржи:</p>
				<p>– анализу и оцену испуњености стандарда за спољашњу проверу квалитета високошколске установе;</p>
				<p>– недостатке у погледу испуњености стандарда за спољашњу проверу квалитета високошколске установе;</p>
				<p>– предлоге и сугестије за побољшање квалитета високошколске установе.</p>
				<p class="clan">Члан 12.</p>
				<p>Комисија на седници разматра завршни извештај поткомисије о спољашњој провери квалитета високошколске установе и изјашњава се о њему гласањем.</p>
				<p>Извештај је усвојен када за њега гласа више од половине укупног броја чланова Комисије.</p>
				<p>Уколико Комисија не усвоји завршни извештај поткомисије, наложиће поткомисији да допуни завршни извештај у складу са примедбама и сугестијама Комисије, у року који не може бити краћи од три месеца.</p>
				<p>Комисија доставља извештај из става 2. овог члана: Националном савету, Министру и самосталној високошколској установи која је била субјект спољашне провере квалитета у року од 15 дана од дана усвајања.</p>
				<p class="clan">Члан 13.</p>
				<p>На основу извештаја Комисије из члана 10. став 2. овог правилника Национални савет утврђује резултат спољашње провере квалитета високошколске установе.</p>
				<p class="clan">Члан 14.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. септембра 2017. године.</p>
				<p class="potpis">Председник</p>
				<p class="potpis">Националног савета за високо образовање, </p>
				<p class="potpis">проф. др <span class="bold">Дејан Поповић,</span> с.р.</p>
				<p class="clan" style="text-align: right">Прилози:</p>
				<p>
				<a class="auto-style2" href="http://www.pravno-informacioni-sistem.rs/SlGlasnikPortal/prilozi/Standardi.pdf&amp;doctype=reg&amp;abc=cba&amp;eli=true&amp;eliActId=423967&amp;regactid=423967" target="_blank">Стандарди за спољашњу проверу 
				квалитета високошколских установа</a></p>
	</div>

