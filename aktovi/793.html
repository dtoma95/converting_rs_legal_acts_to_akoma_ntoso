


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 34. Закона о запаљивим и горивим течностима и запаљивим гасовима („Службени гласник РС”, број 54/15), </p>
				<p>Министар унутрашњих послова доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК </p>
				<p class="odluka-zakon">о техничким нормативима за безбедност од пожара и експлозија објеката малопродаје боца са течним нафтним гасом</p>
				<p class="centar">"Службени гласник РС", број 6 од 25. јануара 
				2016.</p>
				<p class="clan">Члан 1.</p>
				<p>Овим правилником уређује се безбедно постављање објеката малопродаје боца са течним нафтним гасом као и безбедност од пожара и експлозија за изградњу, реконструкцију и доградњу објеката малопродаје боца са течним нафтним гасом.</p>
				<p class="clan">Члан 2.</p>
				<p>Поред одредаба овог правилника, на боце за течни нафтни гас у погледу пројектовања, конструкције, опреме и означавања примењују се одговарајуће одредбе прописа који ближе уређују ову област, као и прописи о изградњи постројења за течни нафтни гас и о ускладиштавању и претакању течног нафтног гаса. </p>
				<p class="clan">Члан 3.</p>
				<p>Појмови који се употребљавају у овом правилнику имају исто значење као појмови у прописима који уређују област изградње постројења за течни нафтни гас и о ускладиштавању и претакању течног нафтног гаса.</p>
				<p class="clan">Члан 4.</p>
				<p>Објекат за малопродају боца са течним нафтним гасом је грађевински објекат, односно објекат кавезног типа за смештај пуних и празних боца са течним нафтним гасом намењен за продају, у чијем саставу се може налазити просторија за смештај запосленог особља и продају делова за употребу течног нафтног гаса. </p>
				<p class="clan">Члан 5.</p>
				<p>На појам зона опасности (у даљем тексту: зоне), извора опасности и поступање у зонама, у смислу овог правилника, примењују се одредбе српског стандарда SRPS EN 60079-10-1. </p>
				<p>Зона „0” обухвата унутрашњост боце.</p>
				<p>Зона „1” обухвата унутрашњост просторије грађевинског објекта односно унутрашњост објекта кавезног типа. </p>
				<p>Зона „2” обухвата простор 1 m око објекта кавезног типа до висине 1 m мерено од нивоа тла и простор 0,5 m око отвора грађевинског објекта у свим правцима до нивоа тла.</p>
				<p class="clan">Члан 6.</p>
				<p>У зонама опасности не смеју се налазити канализациони отвори за одвођење атмосферског талога, јаме и отворени канали за каблове и цевоводе.</p>
				<p>Зона опасности се не може распростирати унутар просторије за смештај запосленог особља.</p>
				<p class="clan">Члан 7. </p>
				<p>У објектима за малопродају боца са течним нафтним гасом може се складиштити до 3000 kg течног нафтног гаса. Од укупне количине гаса која се одобрава, највише једна трећина може бити у боцама од по 35 kg гаса.</p>
				<p>Празне боце се третирају исто као и пуне, односно, њихов капацитет се сабира са капацитетом пуних боца до укупног дозвољеног капацитета.</p>
				<p class="clan">Члан 8. </p>
				<p>Објекат за малопродају боца са течним нафтним гасом мора испуњавати услове предвиђене у следећој табели:</p>
				<table class="tabela-sa-borderom">
					<tbody>
						<tr>
							<td colspan="4">
								<p class="auto-style1">Најмања удаљеност габарита било које тачке објекта за малопродају боца са течним нафтним гасом капацитета од:</p>
							</td>
						</tr>
						<tr>
							<td>
							</td>
							<td class="potpis">
								<p>до 1000 kg</p>
							</td>
							<td class="potpis">
								<p>до 2000 kg</p>
							</td>
							<td class="potpis">
								<p>до 3000 kg</p>
							</td>
						</tr>
						<tr>
							<td>
								<p>Интерног пута</p>
							</td>
							<td class="potpis">
								<p>2,5 m</p>
							</td>
							<td class="potpis">
								<p>3,5 m</p>
							</td>
							<td class="potpis">
								<p>7,0 m</p>
							</td>
						</tr>
						<tr>
							<td>
								<p>Јавног пута</p>
							</td>
							<td class="potpis">
								<p>7,0 m</p>
							</td>
							<td class="potpis">
								<p>7,0 m</p>
							</td>
							<td class="potpis">
								<p>7,0 m</p>
							</td>
						</tr>
						<tr>
							<td>
								<p>Било ког извора опасности у оквиру станице за снабдевање горивом</p>
							</td>
							<td class="potpis">
								<p>5 m</p>
							</td>
							<td>
							</td>
							<td>
							</td>
						</tr>
						<tr>
							<td>
								<p>Било ког извора опасности у околини објекта за малопродају боца утврђеног стандардом SRPS EN 60079-10-1</p>
							</td>
							<td class="potpis">
								<p>5 m</p>
							</td>
							<td class="potpis">
								<p>5 m</p>
							</td>
							<td class="potpis">
								<p>10 m</p>
							</td>
						</tr>
						<tr>
							<td>
								<p>Објекта за смештај запосленог особља и других пратећих зграда у оквиру станице за снабдевање горивом </p>
							</td>
							<td class="potpis">
								<p>5 m</p>
							</td>
							<td>
							</td>
							<td>
							</td>
						</tr>
						<tr>
							<td>
								<p>Објекта корисника до складишног објекта кавезног типа</p>
							</td>
							<td class="potpis">
								<p>7 m</p>
							</td>
							<td class="potpis">
								<p>10 m</p>
							</td>
							<td class="potpis">
								<p>15 m</p>
							</td>
						</tr>
						<tr>
							<td>
								<p>Објекта корисника до складишног грађевинског објекта</p>
							</td>
							<td class="potpis">
								<p>3 m</p>
							</td>
							<td class="potpis">
								<p>5 m</p>
							</td>
							<td class="potpis">
								<p>8 m</p>
							</td>
						</tr>
						<tr>
							<td>
								<p>Складишног објекта кавезног типа до границе парцеле</p>
							</td>
							<td class="potpis">
								<p>10 m</p>
							</td>
							<td class="potpis">
								<p>12 m</p>
							</td>
							<td class="potpis">
								<p>15 m</p>
							</td>
						</tr>
						<tr>
							<td>
								<p>Складишног грађевинског објекта до границе парцеле</p>
							</td>
							<td class="potpis">
								<p>6 m</p>
							</td>
							<td class="potpis">
								<p>8 m</p>
							</td>
							<td class="potpis">
								<p>10 m</p>
							</td>
						</tr>
						<tr>
							<td>
								<p>Од надземних електричних водова без обзира на напон, као и од колосека за парну, дизел или електричну вучу </p>
							</td>
							<td class="potpis">
								<p>15 m</p>
							</td>
							<td class="potpis">
								<p>15 m</p>
							</td>
							<td class="potpis">
								<p>15 m</p>
							</td>
						</tr>
					</tbody>
				</table>
				<p class="clan">Члан 9. </p>
				<p>Када је дужина затворених страна објекта мања или једнака две трећине обима основе објекта, тај објекат се сврстава у складишни објекат кавезног типа. У дужину затворених страна урачунавају се само оне стране које су изведене као затворене по целој висини објекта, поштујући услове ефикасне вентилације. </p>
				<p class="clan">Члан 10. </p>
				<p>Сматра се да је објекат за малопродају боца са течним нафтним гасом у саставу станице за снабдевање горивом, када је било која тачка габарита објекта на растојању мањем од 8 m од извора опасности станице.</p>
				<p class="clan">Члан 11. </p>
				<p>Складишним грађевинским објектом сматра се објекат чије су затворене стране – зидови израђени од негоривог материјала (опека, армирани бетон, челични лим, панел и сл.).</p>
				<p>У појасу ширине 2,5 m терен око објекта мора бити без икакве вегетације или било ког другог материјала који преноси пожар.</p>
				<p>Конструкција објекта и елементи конструкције морају бити негориви, а кровни покривач најмање класе Б према SRPS EN 13501 део 1 и израђен од лаганог материјала (највећа тежина 50 kg/m²), односно да је обезбеђено безбедно растерећење услед појаве експлозије. </p>
				<p>Испод крова мора бити причвршћена заштитна мрежа од челика.</p>
				<p>Под објекта мора бити издигнут најмање 20 cm од околног терена, а израђен од материјала који не варничи и који је електропроводљив.</p>
				<p>Врата и прозори морају бити урађени од материјала који не варничи и морају се отварати према споља.</p>
				<p>У објекту мора бити обезбеђена ефикасна природна вентилација односно изузетно принудна вентилација.</p>
				<p>Величина вентилационих отвора не сме бити мања од 10% тлоцртне површине пода.</p>
				<p>У објекту се не смеју налазити материјали који могу изазвати пожар.</p>
				<p>Електрична инсталација у објекту мора бити изведена у складу са одредбама прописа којим је уређена област потенцијално експлозивних атмосфера.</p>
				<p>Објекат мора имати изведену инсталацију за заштиту од атмосферског пражњења.</p>
				<p class="clan">Члан 12. </p>
				<p>Објектом кавезног типа сматра се објекат отворен са свих страна, као и објекат из члана 9. овог правилника. </p>
				<p>Све отворене стране морају бити заштићене челичном жицом или материјалом сличних карактеристика, а која је затегнута и причвршћена на челичним рамовима.</p>
				<p>Величина окца на жици мора бити таква да онемогућава неовлашћен контакт лица са спољне стране објекта са боцама у објекту.</p>
				<p>Конструкција и елементи конструкције објекта, кровни покривач, под, врата, заштита од атмосферског пражњења, електрична инсталација, ефикасна природна вентилација и терен око објекта кавезног типа морају испуњавати услове као код складишног грађевинског објекта.</p>
				<p class="clan">Члан 13. </p>
				<p>Опрема за заштиту од пожара објекта за малопродају боца са течним нафтним гасом састоји се од мобилних уређаја за гашење пожара.</p>
				<p>У објекту за малопродају боца са течним нафтним гасом морају се налазити најмање два мобилна уређаја за гашење пожара капацитета пуњења најмање 9 kg праха или другог одговарајућег средства за гашење пожара и најмање један мобилни уређај за гашење пожара капацитета пуњења најмање 50 kg праха или другог одговарајућег средства за гашење пожара. </p>
				<p class="clan">Члан 14. </p>
				<p>У складишном простору објекта за малопродају боца са течним нафтним гасом боце се ускладиштавају у највише два нивоа.</p>
				<p class="clan">Члан 15.</p>
				<p>Лица која обављају послове малопродаје морају бити обучена за правилно руковање уређајима и инсталацијама за заштиту од пожара и експлозија и морају бити упознати и са осталим сигурносним мерама.</p>
				<p class="clan">Члан 16.</p>
				<p>Постојећи објекти малопродаје боца са тeчним нафтним гасом морају се ускладити сa одредбама овог правилника у року од три године од дана његовог ступања на снагу. </p>
				<p class="clan">Члан 17.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 01-8555/15-7</p>
				<p class="auto-style2">У Београду, 26. јануара 2016. године</p>
				<p class="auto-style2">Министар, </p>
				<p class="auto-style2">др <span class="bold">Небојша Стефановић, </span>с.р.</p>
	</div>

