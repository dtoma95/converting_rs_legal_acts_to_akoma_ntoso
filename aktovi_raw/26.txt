


	
	Zakon


	
				На основу члана 43. став 2. Закона о приватизацији („Службени гласник РС”, бр. 83/14, 46/15, 112/15 и 20/16 – аутентично тумачење),
				Министар привреде доноси
				ПРАВИЛНИК
				о садржају извештаја привременог заступника капитала
				"Службени гласник РС", број 12 од 22. фебруара 
				2017.
				&nbsp;
				Члан 1.
				Овим правилником прописује се садржај месечног извештаја о стању имовине и пословању субјекта приватизације који привремени заступник капитала подноси министарству надлежном за послове привреде (у даљем тексту: Министарство), као и садржај извештаја о стању у субјекту приватизације на дан именовања привременог заступника капитала и садржај извештаја о економско-финансијском стању субјекта приватизације, које привремени заступник капитала подноси Министарству, на захтев Министарства.
				Члан 2.
				Месечни извештај о стању имовине и пословању субјекта приватизације садржи:
				1) назив, седиште, адресу и матични број субјекта приватизације;
				2) име и презиме привременог заступника капитала и датум његовог именовања;
				3) преглед успешности пословања и резултата пословања посматраног периода (месеца), као и поређење истог са претходним периодом (месецом), односно са истим периодом (месецом) у претходној години;
				4) списак активности у посматраном периоду (месецу);
				5) упитник о обрачунатој и исплаћеној накнади за рад привременог заступника капитала у посматраном периоду (месецу).
				Извештај из става 1. овог члана подноси се Министарству попуњавањем у посебној интернет апликацији.
				Члан 3.
				Извештај о стању у субјекту приватизације на дан именовања привременог заступника капитала садржи:
				1) назив, седиште, адресу, матични број, правну форму субјекта приватизације;
				2) име и презиме привременог заступника капитала и датум његовог именовања;
				3) органе управљања друштва и заступнике друштва;
				4) структуру капитала субјекта приватизације;
				5) блокаду пословних рачуна субјекта приватизације;
				6) број запослених у субјекту приватизације;
				7) делатност субјекта приватизације;
				8) обавезе и имовину субјекта приватизације;
				9) судске поступке;
				10) зависна друштва;
				11) заинтересоване купце;
				12) предлог мера и активности привременог заступника капитала;
				13) својеручни потпис привременог заступника капитала.
				Извештај из става 1. овог члана подноси се Министарству, непосредно или препорученом поштом.
				Члан 4.
				Извештај о економско-финансијском стању субјекта приватизације садржи:
				1) кратак историјат привредног друштва;
				2) основне податке о привредном друштву;
				3) податке о броју запослених и квалификационој структури;
				4) податке о финансијском пословању за последње три године;
				5) податке о пословној имовини;
				6) податке о капиталу и обавезама;
				7) прилоге, и то:
				(1) преглед непокретности и постројења;
				(2) преглед земљишта;
				(3) преглед опреме;
				(4) преглед учешћа у капиталу и осталим дугорочним финансијским пласманима;
				(5) преглед потраживања;
				(6) преглед краткорочних финансијских пласмана;
				(7) преглед очекиване наплате потраживања и краткорочних финансијских пласмана;
				(8) преглед обавеза према банкама за кредите;
				(9) преглед обавеза из пословања;
				(10) преглед обавеза према специфичним повериоцима;
				(11) преглед обавеза по јемствима и уговорима о приступању дугу;
				(12) преглед обезбеђених дуговања;
				(13) преглед обезбеђених потраживања;
				(14) преглед имовине дате/узете у закуп;
				(15) листу судских предмета;
				(16) информацију о субјекту приватизације.
				Извештај из става 1. овог члана подноси се Министарству, непосредно или препорученом поштом.
				Члан 5.
				Електронска форма садржаја извештаја из чл. 2, 3. и 4. овог правилника доступна је на интернет страници Министарства.
				Члан 6.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 110-00-10/2017-05
				У Београду, 10. фебруара 2017. године
				Министар,
				Горан Кнежевић, с.р.
	

