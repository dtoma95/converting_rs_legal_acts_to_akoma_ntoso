


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 25. став 5. Закона о библиотечко-информационој делатности (,,Службени гласник РС”, број 52/11), члана 51. став 1. тачка 4) 
				<a target="_blank" href="http://www.pravno-informacioni-sistem.rs/SlGlasnikPortal/prilozi/statut.pdf&amp;doctype=reg&amp;abc=cba&amp;eli=true&amp;eliActId=424320&amp;regactid=424320">
				<font color="#008000">Статута Народне библиотеке Србије</font></a> 0101 број 123/1 од 11. фебруара 2011. године и 
				<a target="_blank" href="http://www.pravno-informacioni-sistem.rs/SlGlasnikPortal/prilozi/odluka.pdf&amp;doctype=reg&amp;abc=cba&amp;eli=true&amp;eliActId=424320&amp;regactid=424320">
				<font color="#008000">Одлуке о измени и допуни Статута Народне библиотеке Србије</font></a> 0101 број 80/3 од 30. марта 2012. године, </p>
				<p>В.д. управник Народне библиотеке Србије доноси</p>
				<p>&nbsp;</p>
				<p class="odluka-zakon" style="margin-top: 0">УПУТСТВО</p>
				<p class="naslov" style="margin-top: 0">о начину вршења надзора над стручним радом у библиотекама</p>
				<p class="naslov" style="margin-top: 0">
				<span lang="hr" style="font-weight: 400">"Службени гласник РС", 
				број 7 од 23. јануара 2013.</span></p>
				<p class="naslov" style="margin-top: 0">&nbsp;</p>
				<p class="naslov" style="margin-top: 0">&nbsp;</p>
				<p class="naslov" style="text-align: left; margin-top: 0"><i>
				<span style="font-weight: 400" lang="hr">НАПОМЕНА ИЗДАВАЧА: 
				Упутство </span><span style="font-weight: 400" lang="hr">о 
				начину вршења надзора над стручним радом у библиотекама је 
				донето на основу Закона о библиотечко-информационој делатности 
				("Службени гласник РС", број 52/11)</span><span style="font-weight: 400">, </span><span style="font-weight: 400" lang="hr">и Статута Народне библиотеке 
				Србије</span><span style="font-weight: 400"> </span>
				<span style="font-weight: 400" lang="hr">и Одлуке о измени и допуни Статута Народне 
				библиотеке Србије, који нису објављени у Службеном гласнику 
				Републике Србије, па је текст Статута и Одлуке о измени и допуни 
				</span>
				<span style="font-weight: 400" lang="hr">Статута преузет са веб сајта Народне библиотеке Србије - </span>
				<span style="font-weight: 400">
				<a target="_blank" href="http://www.nb.rs">
				<font color="#008000">www.nb.rs</font></a>.</span></i></p>
				<p class="naslov">&nbsp;</p>
				<p class="bold">Предмет Упутства</p>
				<p class="clan">Члан 1.</p>
				<p>Овим упутством уређује се начин вршења надзора над стручним радом у јавним библиотекама и библиотекама организованим као организационе јединице других установа, организација, удружења и других правних лица (у даљем тексту: библиотека), библиотеке и лица овлашћена за вршење надзора, динамика вршења надзора, обавезе матичних библиотека и библиотека, садржај надзора, израда, садржај и достава записника, извори података, параметри за евалуацију рада библиотека и обавезе библиотека по записнику о стручном надзору. </p>
				<p class="bold">Библиотеке овлашћене за вршење надзора</p>
				<p class="clan">Члан 2.</p>
				<p>Надзор над стручним радом библиотеке (у даљем тексту: стручни надзор) врши у складу са законом библиотека којој је законом или подзаконским актом поверено обављање матичних функција (у даљем тексту: матична библиотека).</p>
				<p class="bold">Лица овлашћена за вршење надзора</p>
				<p class="clan">Члан 3.</p>
				<p>Стручни надзор врше стручни радници матичне библиотеке као лица која за вршење стручног надзора у библиотеци овласти директор матичне библиотеке.</p>
				<p>За вршење стручног надзора директор матичне библиотеке може овластити лице са стеченим високим образовањем на студијама првог и другог степена у трајању од најмање четири године и положеним стручним испитом. </p>
				<p>Лица овлашћена за стручни надзор, у оквиру овлашћења, самостална су у свом раду.</p>
				<p class="bold">Динамика вршења надзора</p>
				<p class="clan">Члан 4.</p>
				<p>Стручни надзор се врши као редовни стручни надзор и као ванредни стручни надзор.</p>
				<p>Редовни стручни надзор се у начелу врши једном у две године.</p>
				<p>Ванредни стручни надзор се врши у случају ванредне потребе (пожар, поплава, земљотрес, пресељење) или на захтев републичких, односно покрајинских органа надлежних за културу, оснивача, јавне библиотеке или правног лица у чијем саставу библиотека ради.</p>
				<p>Ванредни стручни надзор се врши и у случају индиција да је дошло до поремећаја у остваривању законом прописаних функција библиотеке.</p>
				<p>Стручни надзор се може реализовати као потпуни стручни надзор и као парцијални стручни надзор. </p>
				<p class="bold">Обавезе матичне библиотеке</p>
				<p class="clan">Члан 5.</p>
				<p>Матична библиотека писменим путем обавештава библиотеку о стручном надзору.</p>
				<p>Време стручног надзора матична библиотека утврђује у сарадњи са библиотеком у којој се врши стручни надзор.</p>
				<p class="bold">Обавезе библиотеке</p>
				<p class="clan">Члан 6.</p>
				<p>Библиотека је дужна да лицу овлашћеном за стручни надзор омогући непосредан стручни надзор, стави на увид сву расположиву документацију и податке неопходне за вршење стручног надзора и обезбеди присуство стручних радника чији се рад надзире.</p>
				<p class="bold">Садржај надзора</p>
				<p class="clan">Члан 7.</p>
				<p>Стручни надзор обухвата: услове за обављање делатности библиотеке (простор, библиотечка опрема, техничка опрема и телекомуникациона и рачунарска опрема), ресурсе за рад библиотеке (библиотечко-информациони стручњаци и колекције библиотечко-информационе грађе и извора), стручни рад на набавци, обради, смештају и заштити, коришћењу, евиденцији, ревизији и отпису библиотечко-информационе грађе и извора, вођењу статистике, популаризацији књиге и читања, издавању публикација, стручном усавршавању и континуираном образовању особља и обављању других стручних послова у библиотеци.</p>
				<p>Стручни надзор у матичним библиотекама обухвата и стручни рад на остваривању матичних функција (учешће у свеукупном развоју библиотечко-информационе делатности у Републици и изградњи јединствене националне мреже библиотека, учешће у изградњи јединственог националног библиографско-информационог система, вођење регистра библиотека, пружање стручне помоћи и инструкторски рад са стручним радницима у библиотекама, надзор над стручним радом библиотека, праћење стања и проучавање потреба и услова рада у библиотекама и предлагање мера за унапређење рада и развој библиотека).</p>
				<p class="bold">Записник о надзору над стручним радом</p>
				<p class="clan">Члан 8.</p>
				<p>О извршеном стручном надзору лица овлашћена за стручни надзор израђују записник о надзору над стручним радом.</p>
				<p>Записник садржи следеће: позив на законске прописе на основу којих се врши стручни надзор, назив матичне библиотеке и имена лица овлашћених за стручни надзор, назив библиотеке у којој је извршен стручни надзор, име руководиоца библиотеке и имена лица која присуствују вршењу стручног надзора, односно име руководиоца правног лица у чијем саставу библиотека као организациона јединица остварује делатност и имена лица која присуствују вршењу стручног надзора, датум вршења стручног надзора, садржај стручног надзора, садржај усмено и писмено датих упутстава за отклањање недостатака и неправилности уочених у току вршења стручног надзора, предлог препорука и налога за примену мера за унапређење услова за рад, ресурса и стручног рада у библиотеци, рок за отклањање утврђених недостатака и неправилности и потписе лица која су обавила стручни надзор.</p>
				<p class="bold">Извори података за Записник</p>
				<p class="clan">Члан 9.</p>
				<p>Извори података за записник су: извештаји о раду библиотеке, извештаји Републичког завода за статистику, база Мрежа библиотека Србије, записници из претходних стручних надзора и документа презентирана овлашћеним лицима на дан вршења стручног надзора.</p>
				<p class="bold">Параметри за евалуацију рада библиотека</p>
				<p class="clan">Члан 10.</p>
				<p>Услови, ресурси и стручни рад библиотека упоређују се са параметрима међународних и националних стандарда, стањем у мрежи библиотека у Републици Србији и са стањем у самој библиотеци у протеклом периоду. </p>
				<p class="bold">Достава Записника</p>
				<p class="clan">Члан 11.</p>
				<p>Записник о стручном надзору доставља се јавној библиотеци и оснивачу јавне библиотеке, односно библиотеци која је организована као организациона јединица друге установе, организације, удружења и другог правног лица и руководиоцу правног лица у чијем саставу библиотека као организациона јединица остварује делатност.</p>
				<p>У случају да је стручни надзор извршен као ванредни стручни надзор на захтев државног органа записник се доставља и том државном органу.</p>
				<p class="bold">Обавезе библиотеке</p>
				<p class="clan">Члан 12.</p>
				<p>Библиотека је дужна да матичну библиотеку обавести о мерама које су предузете за отклањање утврђених недостатака и неправилности у стручном раду.</p>
				<p>Уколико библиотека у року утврђеном у записнику на основу члана 8, став 2. овог упутства не предузме мере за отклањање утврђених недостатака и неправилности у стручном раду, матична библиотека о томе обавештава надлежно министарство, односно Покрајински секретаријат ради предузимања мера из њихове надлежности.</p>
				<p class="bold">Прелазне одредбе</p>
				<p class="clan">Члан 13.</p>
				<p>Ово упутство ступа на снагу осмог дана од дана објављивања у „Службеном гласнику Републике Србије”. </p>
				<p>&nbsp;</p>
				<p class="potpis" style="margin-top: 0">В. д. управник,</p>
				<p class="potpis" style="margin-top: 0"><span class="bold">Дејан Ристић, </span>с.р.</p>
	</div>

