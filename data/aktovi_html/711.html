


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 36. став 2. и члана 39. став 4. Закона о здрављу биља („Службени гласник РС”, број 41/09), </p>
				<p>Mинистар пољопривреде и заштите животне средине доноси</p>
				<p>&nbsp;</p>
				<p class="odluka-zakon">НАРЕДБУ</p>
				<p class="naslov">о спровођењу посебних фитосанитарних прегледа ради откривања штетних организама Epitrix cucumeris (Harris), Epitrix similaris (Gentner), Epitrix subcrinita (Lec.) и Epitrix tuberis (Gentner) као и о мерама које се предузимају у случају појаве тих штетних организама</p>
				<p class="auto-style1">"Службени гласник РС", број 113 од 30. 
				децембра 2015.</p>
				<p class="naslov">&nbsp;</p>
				<p>1. Ради откривања штетних организама Epitrix cucumeris (Harris), Epitrix similaris (Gentner), Epitrix subcrinita (Lec.) и Epitrix tuberis (Gentner), (у даљем тексту: штетни организми), приликом уношења кртола биљa Solanum tuberosum L., укључујући и оне намењене садњи (у даљем тексту: кртоле кромпира), које су пореклом из земаља за које је познато да је у њима присутан један или више штетних организама у Републику Србију, фитосанитарни инспектор на месту уласка спроводи фитосанитарни преглед на присуство штетних организама и проверава да ли фитосанитарни сертификат (у даљем тексту: фитосертификат) садржи „Допунску изјаву” којом се потврђује:</p>
				<p>1) да су кртоле кромпира гајене у подручју слободном од штетних организама које је установљено од Националне организације за заштиту биља у складу са релевантним међународним стандардом за фитосанитарне мере, или</p>
				<p>2) да су кртоле кромпира опране и очишћене тако да се на њима не налази више од 0,1% земље или да су биле изложене еквивалентним методама примењеним у циљу постизања истих резултата и уклањања штетних организама, како би се осигурало да нема ризика од ширења штетних организама;</p>
				<p>3) да је службеним прегледом спроведеним непосредно пре извоза утврђено да кртоле кромпира нису заражене штетним организмима и да не показују ниједан симптом заразе, као и да не садрже више од 0,1% земље;</p>
				<p>4) да је амбалажни материјал у којем се увозе кртоле кромпира чист.</p>
				<p>2. Када се у фитосертификату наводи податак из тачке 1. подтачка 1) ове наредбе, у рубрици „Место порекла” мора да се наведе назив подручја без штетног организма.</p>
				<p>3. Забрањује се уношење и ширење штетних организама на територију Републике Србије.</p>
				<p>4. Кртоле кромпира које су пореклом из земаља за које је познато да је у њима присутан један или више штетних организама могу да се унесу на територију Републике Србије само ако испуњавају посебне фитосанитарне услове наведене у тач. 1. и 2. ове наредбе.</p>
				<p>5. Кртоле кромпира које су унете у Републику Србију у складу са тач. 1. и 2. ове наредбе, могу да се даље премештају на територији Републике Србије само ако их прати биљни пасош.</p>
				<p>6. Држалац биља, биљних производа или прописаних објеката који уочи симптоме штетних организама или посумња на њихову појаву дужан је да о томе одмах обавестити министарство надлежно за послове здравља биља.</p>
				<p>7. Ради откривања штетног организма на територији Републике Србије спроводи се посебан надзор на присуство штетних организама на кртолама кромпира у складу са посебним Програмом мера заштите здравља биља, а према потреби и на осталим биљкама домаћинима, укључујући и поља на којима су кртоле кромпира гајене.</p>
				<p>8. Када се на основу резултата посебног надзора из тачке 7. ове наредбе или на основу других доказа потврди присуство неког од штетних организама на територији Републике Србије, ради спречавања ширења и искорењивања штетног организма, одређује се и означава посебно регулисано подручје. </p>
				<p>9. Посебно регулисано подручје састоји се од следећих подручја: </p>
				<p>1) зараженог подручја које обухвата поља на којима је потврђено присуство штетног организма, као и поља на којима су произведене заражене кртоле кромпира; </p>
				<p>2) угроженог подручја ширине најмање 100 m од границе зараженог подручја. У случају када се унутар наведене ширине налази део неког поља, цело то поље ће бити део угроженог подручја.</p>
				<p>У случају када се више угрожених подручја преклапа или су врло близу, одређује се шире посебно регулисано подручје које укључује постојећа заражена и угрожена подручја, као и подручја између њих.</p>
				<p>При разграничавању зараженог и угроженог подручја узимају се у обзир биологија наведених штетних организама, ниво заразе, распрострањеност биљака домаћина у тим подручјима, подаци о присуству и установљености штетних организама, као и способност штетних организама да се шире природним путем.</p>
				<p>Када се потврди присуство неког од штетних организама ван зараженог подручја, преиспитује се и мења граница зараженог и угроженог подручја. </p>
				<p>10. Ради спречавања ширења и искорењивања штетних организама у посебно регулисаном подручју налаже се предузимање следећих мера:</p>
				<p>1) третирање и дезинфестација и према потреби, забрана садње биљака домаћина; </p>
				<p>2) интезивно праћење присуства штетних организама путем одговарајућих прегледа;</p>
				<p>3) надзор над премештањем кртола кромпира изван посебно регулисаног подручја.</p>
				<p>11. У објекту за паковање који се налази изван посебно регулисаног подручја могу да се пакују кртоле кромпира пореклом из посебно регулисаних подручја, само ако:</p>
				<p>1) је решењем фитосанитарног инспектора одређени за паковање кртола кромпира пореклом из посебно регулисаних подручја;</p>
				<p>2) се у периоду од годину дана од уношења кртола кромпира у тај објекат води евиденција о кртолама кромпира пореклом из посебно регулисаног подручја.</p>
				<p>12. Кртоле кромпира пореклом из посебно регулисаних подручја које су паковане у посебно регулисаним подручјима или у објектима из тачке 11. ове наредбе, могу да се премештају унутар територије Републике Србије само ако испуњавају следеће услове: </p>
				<p>1) да су кртоле кромпира гајене на регистрованом месту производње од стране регистрованог произвођача или да су премештене из регистрованог складишта или дистрибутивног центра;</p>
				<p>2) да су кртоле кромпира опране и очишћене тако да се на њима не налази више од 0,1% земље или да су биле изложене еквивалентним методама примењеним у циљу постизања истих резултата и уклањања штетних организама, како би се осигурало да нема ризика од ширења штетних организама;</p>
				<p>3) да је амбалажа у коју се кртоле кромпира пакују чиста;</p>
				<p>4) да кртоле кромпира прати биљни пасош.</p>
				<p>13. Кртоле кромпира пореклом из посебно регулисаног подручја могу да се премештају и складиште у објекат из тачке 11. ове наредбе, који је у близини посебно регулисаног подручја, само ако: </p>
				<p>1) су кртоле кромпира гајене на пољима на којима су спроведени третмани инсектицидима у одговарајућем временском периоду у току вегетације;</p>
				<p>2) су на наведеним пољима у одговарајуће време обављени фитосанитарни прегледи и нису детектовани штетни организми;</p>
				<p>3) је произвођач обавестио фитосанитарног инспектора о намери и датуму планираног премештања кртола кромпира;</p>
				<p>4) се кртоле кромпира транспортују до објекта за паковање у затвореном возилу или у затвореној и чистој амбалажи на начин којим се спречава да се штетни организми могу ширити; </p>
				<p>5) кртоле кромпира током транспорта до објекта за паковање прати документ у коме је наведено порекло и одредиште пошиљке;</p>
				<p>6) се одмах након допремања у објекат за паковање са кртолама кромпира поступи како је наведено у тачки 12. подтачка 2) ове наредбе. </p>
				<p>Фитосанитарни инспектор у случају из тачке 13. ове наредбе спроводи следеће мере:</p>
				<p>1) прати присуство штетних организама путем фитосанитарних прегледа биљака кромпира и према потреби, осталих биљака домаћина, на пољима на којима наведене биљке расту, најмање у пречнику од 100 m од објекта за паковање;</p>
				<p>2) предузима активности у циљу подизања јавне свести о опасности од штетних организама и мерама за спречавање њиховог уношења и ширења.</p>
				<p>14. Ради спречавања ширења штетних организама превозна средства и амбалажа који су употребљени за транспорт кртола кромпира пореклом из посебно регулисаног подручја пре испуњења услова из тачке 12. подтачка 2), морају на одговарајући начин да се очисте и деконтаминирају, и то:</p>
				<p>1) пре њиховог премештања изван посебно регулисаног подручја и</p>
				<p>2) пре него што напусте објекат за паковање.</p>
				<p>15. Ради спречавања ширења штетних организама механизација која је употребљена за обраду кртола кромпира у објекту за паковање, мора на одговарајући начин да се очисти и деконтаминира после сваке употребе.</p>
				<p>16. Ради спречавања ширења штетних организама отпадна земља или други отпадни материјал настао приликом паковања, чишћења и транспорта кртола кромпира мора да се безбедно одстрани тако да се штетни организми не могу да настане или шире изван посебно регулисаног подручја.</p>
				<p>17. У случају из тач. 8, 9. и 10. ове наредбе мора да се направи списак посебно регулисаних подручја, подаци о њиховом разграничењу, карте на којима је дата локација, као и предлог мера наложених у том подручју.</p>
				<p>18. Када се потврди да откривени штетни организам није присутан у посебно регулисаном подручју у последње две године, то подручје више није посебно регулисано подручје.</p>
				<p>19. Ова наредба ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">Број 110-00-00298/2015-09</p>
				<p class="auto-style2">У Београду, 29. децембра 2015. године</p>
				<p class="auto-style2">Министар, </p>
				<p class="auto-style2">проф. др <span class="bold">Снежана Богосављевић Бошковић, </span>с.р.</p>
	</div>

