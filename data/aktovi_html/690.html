


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="redakcijskipreciscentekst">Редакцијски пречишћен текст</p>
	<p></p>
	<p>На основу члана 45. Закона о шумама („Службени гласник РС”, бр. 30/10 и 93/12), 
	</p>
	<p>Министар пољопривреде и заштите животне средине доноси</p>
	<p>&nbsp;</p>
	<p class="odluka-zakon">НАРЕДБУ</p>
	<p class="odluka-zakon">о мерама заштите и санације шума оштећених ледоломима и ледоизвалама</p>
	<p class="naslov"><span style="font-weight: 400">"Службени гласник РС", бр. 
	30 од 27. марта 2015, 110 од 30. децембра 2016.</span></p>
	<p></p>
	<p>1. Овом наредбом одређују се мере заштите и санације шума оштећених ледоломима и ледоизвалама на подручју Нишавског, Тимочког, Борског, Расинског, Поморавског и Браничевског управног округа.</p>
	<p>2. Ради заштите и санације шума оштећених ледоломима и ледоизвалама предузимају се следеће мере:</p>
	<p>1) налаже се Јавном предузећу за газдовање шумама „Србијашуме” Београд да, уз сагласност министарства надлежног за послове шумарства, до 30. априла 2015. године донесе Акциони план санације оштећених шума у државном и приватном власништву за период 2015–2018. године, који нарочито садржи:</p>
	<p>– методологију утврђивања површине и количине оштећене дрвне запремине (начин премера, евидентирање и обрачун површине и оштећене дрвне запремине),</p>
	<p>– начин санације за конкретне ситуације на терену у зависности од процента оштећења стабала,</p>
	<p>– приоритете према хитности,</p>
	<p>– динамику извођења радова,</p>
	<p>– рокове санације оштећених шума,</p>
	<p>– калкулацију трошкова спровођења мера санације,</p>
	<p>– потребан садни материјал за санацију одређених површина,</p>
	<p>– план потребне реконструкције и изградње нове инфраструктуре (камионски путеви, влаке),</p>
	<p>– методологију израчунавања настале штете на шуми, шумским саобраћајницама и другим објектима који су у функцији газдовања шумама,</p>
	<p>– потребна финасијска средства за санацију оштећених шума,</p>
	<p>– тематске карте (карте по интензитетима штета, динамици извођења радова, шумских саобраћајница итд.),</p>
	<p>– мере заштите шума од биљних болести и штеточина, а нарочито у шумама четинара;</p>
	<p>2) налаже се сопственицима шума да поднесу надлежном шумском газдинству, односно шумској управи Jавног предузећа за газдовање шумама „Србијашуме” пријаву за санацију оштећених шума до 30. јуна 2015. године уз коју треба да приложе извод из листа непокретности за оштећене шуме, а надлежном шумском газдинству, односно шумској управи Јавног предузећа за газдовање шумама „Србијашуме” да поступи по поднетој пријави сопственика шума у року од месец дана од дана њеног пријема;</p>
	<p>3) врши се одабирање, обележавање дозначним жигом и евидентирање оштећених стабала за сечу (дознака) у државним шумама најкасније до:</p>
	<p>– 30. априла 2015. године – за 2015. годину,</p>
	<p>– 31. октобра 2015. године – за 2016. годину,</p>
	<p>– 31. октобра 2016. године – за 2017. и 2018. годину;</p>
	<p>4) врши се санација вештачки подигнутих шума четинара (културе) 
	<span class="v2-clan-left-1">најкасније до 31. децембра 2018. године</span> и квалитетних састојина букве (учешће техничког дрвета веће од 20%) најкасније до 31. децембра 2016. године;</p>
	<p>5) спроводи се контрола предузетих мера из подтач. 1)–4) ове тачке од стране шумарског инспектора.</p>
	<p><span class="hide-change">*Службени гласник РС, број 110/2016</span></p>
	<p>&nbsp;</p>
	<p>3. Санација оштећених шума сопственика и корисника која није прописана планским документима у шумарству врши се на основу решења шумарског инспектора, у складу са законом којим се уређују шуме.</p>
	<p>4. Мере заштите и санације шума из тачке 2. подтач. 1)–4) ове наредбе спроводе корисници шума у периоду од 2015. до 2018. године, а мере заштите и санације шума из тачке 2. подтач. 2) и 4) ове наредбе спроводе сопственици шума у периоду од 2015. до 2018. године. 
	</p>
	<p>5. Ова наредба ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-27/2015-09</p>
	<p class="potpis" style="margin-top: 0">У Београду, 18. марта 2015. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Снежана Богосављевић Бошковић</span>, с.р.</p>
	<p class="bold">ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" НАРЕДБЕ</p>
	<p class="italik">Наредба о допуни Наредбе о мерама заштите и санације шума оштећених ледоломима и ледоизвалама: 
	"Службени гласник РС", број 110/2016-161</p>
	<p>&nbsp;</p>
	<p><strong>2. Одабирање, обележавање дозначним жигом и евидентирање 
	оштећених стабала за сечу (дознака) у државним шумама за 2018. годину врши 
	се најкасније до 31. октобра 2017. године. </strong></p>
	<p><strong>3. Ова наредба ступа на снагу наредног дана од дана објављивања у 
	,,Службеном гласнику Републике Србије”.</strong></p>
	<p class="potpis"></p>
	<p class="italik">&nbsp;</p>
	<p class="potpis" style="margin-top: 0">&nbsp;</p>

