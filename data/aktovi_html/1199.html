


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p style="line-height: 150%; margin-top: 0">На основу члана 10. став 2. Закона о полицији („Службени гласник РС”, број 101/2005, 63/09) и члана 15. став 1. Закона о државној управи („Службени гласник РС”, број 79/2005, 101/2007, 95/2010), 
	</p>
	<p style="line-height: 150%; margin-top: 0">Министар унутрашњих послова доноси 
	</p>
	<p class="odluka-zakon" style="line-height: 150%; margin-top: 0; margin-bottom: 0">&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">УПУТСТВО</p>
	<p class="naslov" style="line-height: 150%; margin-top: 0">о интерном научно-стручном часопису „Безбедност”</p>
	<p style="line-height: 150%; margin-top: 0" align="center"><span lang="sr">
	"Службени гласник РС", број 54 од 22. јула 2011.</span></p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">1) Ради издавања што квалитетнијег интерног научно-стручног часописа Министарства унутрашњих послова – „Безбедност” (у даљем тексту: часопис), овим упутством одређују се његови органи и начин рада, садржај, начин и услови издавања (редовних, тематских и јубиларних бројева и повремених публикација у издању часописа), накнаде ауторима, тираж и дистрибуција часописа.</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">2) Органи часописа су:</p>
	<p style="line-height: 150%; margin-top: 0">(1) Уредништво;</p>
	<p style="line-height: 150%; margin-top: 0">(2) Главни и одговорни уредник;</p>
	<p style="line-height: 150%; margin-top: 0">(3) Уредник.</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">3) Уредништво часописа обавља следеће послове: 
	</p>
	<p style="line-height: 150%; margin-top: 0">(1) стара се о остваривању програмске концепције и уређивачке политике часописа; 
	</p>
	<p style="line-height: 150%; margin-top: 0">(2) утврђује План издавања часописа; 
	</p>
	<p style="line-height: 150%; margin-top: 0">(3) утврђује садржај сваког броја часописа; 
	</p>
	<p style="line-height: 150%; margin-top: 0">(4) обавља и друге послове у складу са законом. 
	</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">4) Чланови Уредништва могу бити реномирани научно-истраживачки радници и афирмисани стручњаци, из земље и иностранства.</p>
	<p style="line-height: 150%; margin-top: 0">Чланове уредништва именује министар унутрашњих послова (у даљем тексту: министар) на период од четири године.</p>
	<p style="line-height: 150%; margin-top: 0">Уредништво часописа има укупно 15 чланова, од којих су осам из Министарства унутрашњих послова (у даљем тексту: Министарство) и седам из друштвене заједнице и образовних установа. 
	</p>
	<p style="line-height: 150%; margin-top: 0">Из састава Уредништва министар именује главног и одговорног уредника часописа.</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">5) Уредништво часописа обавља послове из своје надлежности и одлучује на седницама којима присуствује најмање половина плус један од укупног броја чланова.</p>
	<p style="line-height: 150%; margin-top: 0">Изузетно, када за то постоји потреба, седнице се могу одржавати&nbsp;електронским, односно дописним путем.</p>
	<p style="line-height: 150%; margin-top: 0">Члан Уредништва часописа, који не може да присуствује седници, дужан је да пре њеног одржавања извести главног и одговорног уредника о својој спречености, уз образложење разлога.</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">6) Поред старања и одговорности за непосредно спровођење закона из области издавачке делатности, главни и одговорни уредник часописа обавља следеће послове:</p>
	<p style="line-height: 150%; margin-top: 0">(1) непосредно руководи радом Уредништва часописа; 
	</p>
	<p style="line-height: 150%; margin-top: 0">(2) усклађује све послове у вези са издавањем часописа;&nbsp;</p>
	<p style="line-height: 150%; margin-top: 0">(3) прегледа сваки достављени чланак и обезбеђује објављивање радова који одговарају концепцији часописа; 
	</p>
	<p style="line-height: 150%; margin-top: 0">(4) одређује рецензенте за чланке;</p>
	<p style="line-height: 150%; margin-top: 0">(5) предлаже Уредништву часописа објављивање радова у одређеном броју и рубрици часописа; 
	</p>
	<p style="line-height: 150%; margin-top: 0">(6) предлаже План излажења часописа за наредну годину;</p>
	<p style="line-height: 150%; margin-top: 0">(7) сазива седнице Уредништва часописа, на своју иницијативу или по предлогу; на предлог једне трећине чланова Уредништва, дужан је да сазове седницу; обавља припреме за седнице и председава њима;</p>
	<p style="line-height: 150%; margin-top: 0">(8) обавља и друге послове у складу са законом.</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">7) Уредник часописа је радник Министарства, на радном месту систематизованом у Правилнику о унутрашњем уређењу и систематизацији радних места у МУП-у. 
	</p>
	<p style="line-height: 150%; margin-top: 0">Уредник часописа обавља следеће послове: 
	</p>
	<p style="line-height: 150%; margin-top: 0">(1) помаже главном и одговорном уреднику у обављању свих&nbsp;послова и радних задатака;</p>
	<p style="line-height: 150%; margin-top: 0">(2) организује рад Уредништва и у одсуству главног и одговорног уредника председава седницама Уредништва;</p>
	<p style="line-height: 150%; margin-top: 0">(3) стара се о реализацији часописа у свим фазама до изласка из штампе;</p>
	<p style="line-height: 150%; margin-top: 0">(4) ради на стручној и техничкој редакцији и уобличавању сваког посебног броја; 
	</p>
	<p style="line-height: 150%; margin-top: 0">(5) прати израду часописа у штампарији; 
	</p>
	<p style="line-height: 150%; margin-top: 0">(6) организује и обавља најсложеније стручне послове у вези са издавањем часописа и његовом дистрибуцијом.</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">8) Седнице се заказују писменим позивом (или електронским путем), који се упућује сваком члану Уредништва,&nbsp;најмање седам дана пре њеног одржавања.</p>
	<p style="line-height: 150%; margin-top: 0">Позив за седницу садржи датум, место и време одржавања седнице, као и предлог дневног реда. 
	</p>
	<p style="line-height: 150%; margin-top: 0">Изузетно, у случајевима хитности, седница се може заказати и у року краћем од рока утврђеног у овој тачки. 
	</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">9) Седнице Уредништва одржавају се периодично према оријентационом плану издавања часописа и према актуелним потребама. 
	</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">10) У часопису се објављују, на српском и енглеском језику, радови који садржински спадају у подручје наука о безбедности, а нису били објављени, односно нису послати ради објављивања у другим публикацијама.</p>
	<p style="line-height: 150%; margin-top: 0">У часопису је могуће објављивање радова аутора из иностранства, самостално или у коауторству са домаћим ауторима.</p>
	<p style="line-height: 150%; margin-top: 0">Аутор је одговоран за могуће кршење ауторских права. 
	</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">11) Аутори који достављају радове ради објављивања у часопису, имају обавезу да свој чланак технички уреде у складу са редакцијским правилима (упутством за ауторе) о писању и опреми радова.&nbsp;</p>
	<p style="line-height: 150%; margin-top: 0">Рад који не буде технички уређен у складу са редакцијским правилима (упутством за ауторе), неће бити узет у разматрање и биће враћен аутору.</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">12) Приспели радови за објављивање у часопису подлежу анонимној рецензији.</p>
	<p style="line-height: 150%; margin-top: 0">У часопису се објављују само радови који добију позитивну рецензију. 
	</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">13) Часопис се, начелно,&nbsp;састоји из следећих рубрика:</p>
	<p style="line-height: 150%; margin-top: 0">(1) Научни радови;</p>
	<p style="line-height: 150%; margin-top: 0">(2) Стручни радови;</p>
	<p style="line-height: 150%; margin-top: 0">(3) Из историје полиције; </p>
	<p style="line-height: 150%; margin-top: 0">(4) Из стране литературе; </p>
	<p style="line-height: 150%; margin-top: 0">(5) Прикази.</p>
	<p style="line-height: 150%; margin-top: 0">Поред постојећих,&nbsp;могу се установити и нове рубрике&nbsp;које ће се објављивати само када постоји потреба за излагањем актуелних и корисних информација за кориснике часописа (нпр.&nbsp;програм научно-стручних скупова, затим прикази већ одржаних научно-стручних скупова, интересантни текстови у страним стручним часописима и др.).</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">14) Радови који се објављују у часопису могу, по обиму, бити највише до једног ауторског&nbsp;табака. 
	</p>
	<p style="line-height: 150%; margin-top: 0">Изузетно, могу се објавити и обимнији радови уколико се ради о врло актуелним и неистраженим проблемима. 
	</p>
	<p style="line-height: 150%; margin-top: 0">Сваки рад мора имати апстракт од 100 до 250 речи, до пет кључних речи за индекс на српском и енглеском језику и списак актуелне и референтне литературе која је цитирана у тексту.&nbsp;</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">15) По правилу, часопис излази&nbsp;четири пута годишње у складу са расположивим финансијским средствима. Поред редовних издања, могу се публиковати тематски и јубиларни бројеви, који су у складу са програмском концепцијом и уређивачком политиком часописа. 
	</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">16) Накнаде ауторима за радове објављене у часопису, као и накнаде рецензентима и лицима која су радила на пословима издавачке делатности обрачунавају се у складу са Правилником о накнадама по основу издавачке делатности. 
	</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">17) Часопис се штампа у тиражу од 1&nbsp;000 примерака.</p>
	<p style="line-height: 150%; margin-top: 0">Часопис се издаје у електронском облику и објављује на сајту Министарства – Управе за стручно образовање, оспособљавање, усавршавање и науку. 
	</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">18) Часопис се дистрибуира корисницима у Министарству и научно-образовним установама, ауторима, рецензентима као и другим корисницима, ради информисања или образовања одређене професионалне групе.</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">19) Ступањем на снагу овог упутства престаје да важи Упутство о интерном теоријско-стручном часопису „Безбедност”, 01 број 3113/07 од 18. маја 2007. године.</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">20) Ово упутство&nbsp;ступа на снагу осмог дана од дана објављивања у „Службеном гласнику Републике Србије”.</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">&nbsp;</p>
	<p class="potpis" style="line-height: 150%; margin-top: 0">01 број 7097/11</p>
	<p class="potpis" style="line-height: 150%; margin-top: 0">У Београду, 15. јуна 2011. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Ивица Дачић, </span>с.р.</p>

