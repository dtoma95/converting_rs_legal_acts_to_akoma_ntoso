


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 15. став 1. Закона о јавним агенцијама („Службени гласник РС”, бр. 18/05 и 85/05 – исправка) и тачке 8. став 2. тачка 1) Одлуке о оснивању Агенције за вођење спорова у поступку приватизације („Службени гласник РС”, број 5/16), </p>
				<p>Управни одбор Агенције за вођење спорова у поступку приватизације, на седници одржаној 9. марта 2016. године доноси </p>
				<p class="odluka-zakon">&nbsp;</p>
				<p class="odluka-zakon">СТАТУТ</p>
				<p class="naslov">Агенције за вођење спорова у поступку приватизације</p>
				<p class="auto-style1">"Службени гласник РС", број 30 од 23. марта 
				2016.</p>
				<p class="naslov">&nbsp;</p>
				<p class="clan">I. ОПШТЕ ОДРЕДБЕ</p>
				<p class="clan">Члан 1.</p>
				<p>Агенција за вођење спорова у поступку приватизације (у даљем тексту: Агенција) основана је Одлуком о оснивању Агенције за вођење спорова у поступку приватизације (у даљем тексту: Одлука о оснивању) ради обављања стручних послова заступања у поступцима пред судовима, арбитражама, органима управе и другим надлежним органима, у којима је Агенција за приватизацију имала положај странке или умешача, а који су покренути пре 1. фебруара 2016. године.</p>
				<p class="clan">Члан 2.</p>
				<p>Агенција је правно лице са правима, обавезама и одговорностима утврђеним законом, Одлуком о оснивању и овим статутом.</p>
				<p class="clan">Члан 3.</p>
				<p>Овим статутом уређују се делатност Агенције, органи и њихов делокруг, заступање, унутрашња организација, права обавезе и одговорности запослених, општи акти, јавност рада, извори финансирања, измене статута и друга питања од значаја за рад Агенције.</p>
				<p class="clan">Члан 4.</p>
				<p>Седиште Агенције је у Београду, Теразије 23.</p>
				<p class="clan">Члан 5.</p>
				<p>Агенција има печат и штамбиљ.</p>
				<p class="clan">Члан 6.</p>
				<p>Агенција има печат чија се садржина, изглед и употреба уређују у складу са законом. </p>
				<p>Штамбиљ Агенције је правоугаоног облика димензија 60 x 30 mm и садржи текст: „Агенција за вођење спорова у поступку приватизације – Београд” и рубрике за упис датума пријема поднеска, број под којим се поднесак заводи и број прилога уз поднесак. </p>
				<p>Текст штамбиља Агенције исписује се на српском језику ћириличким писмом. </p>
				<p>Директор Агенције уређује руковање печатом и штамбиљем Агенције и њихово чување. </p>
				<p class="clan">II. ДЕЛАТНОСТ АГЕНЦИЈЕ</p>
				<p class="clan">Члан 7.</p>
				<p>Агенција обавља послове: </p>
				<p>1) заступања пред судовима, арбитражама, органима управе и другим надлежним органима, у којима је Агенција за приватизацију имала положај странке или умешача, а који су покренути пре 1. фебруара 2016. године; </p>
				<p>2) вођења посебне рочишне евиденције; </p>
				<p>3) праћења судских предмета; </p>
				<p>4) друге послове предвиђене законом, Одлуком о оснивању и овим статутом.</p>
				<p class="clan">III. ОРГАНИ</p>
				<p class="clan">Члан 8.</p>
				<p>Органи Агенције су: Управни одбор и директор.</p>
				<p class="clan">Члан 9.</p>
				<p>Председника и чланове Управног одбора и директора Агенције именује и разрешава Влада, у складу са законом. </p>
				<p>Председник и чланови Управног одбора и директор Агенције именују се на период од пет година и могу бити поново именовани. </p>
				<p class="clan">Члан 10.</p>
				<p>Управни одбор има председника и два члана, које именује и разрешава Влада на предлог министарства надлежног за послове привреде. </p>
				<p>Управни одбор: </p>
				<p>1) доноси Статут Агенције; </p>
				<p>2) доноси друге опште акте, у складу са законом; </p>
				<p>3) усмерава рад директора Агенције и издаје му упутства за рад; </p>
				<p>4) надзире пословање Агенције; </p>
				<p>5) подноси Влади извештај о раду и пословању Агенције; </p>
				<p>6) усваја финансијски план и годишњи програм рада; </p>
				<p>7) усваја годишњи извештај о раду и финансијски извештај; </p>
				<p>8) одлучује о расподели добити, уз сагласност оснивача; </p>
				<p>9) обавља и друге послове у складу са законом и Одлуком о оснивању. </p>
				<p>На годишњи програм рада, финансијски план, годишњи извештај о раду, финансијски извештај и Статут Агенције, које усваја Управни одбор, сагласност даје Влада.</p>
				<p class="clan">Члан 11.</p>
				<p>Председник Управног одбора Агенције:</p>
				<p>1) представља Управни одбор;</p>
				<p>2) сазива седнице Управног одбора и председава тим седницама;</p>
				<p>3) предлаже дневни ред за седнице Управног одбора;</p>
				<p>4) покреће расправу о одређеним питањима из делокруга Управног одбора;</p>
				<p>5) потписује акта која доноси Управни одбор;</p>
				<p>6) стара се о примени Статута и других општих аката Агенције;</p>
				<p>7) обавља и друге послове одређене овим статутом и другим општим актима Агенције.</p>
				<p class="clan">Члан 12.</p>
				<p>Управни одбор Агенције ради и одлучује на седницама.</p>
				<p>Управни одбор одлучује већином гласова укупног броја чланова Управног одбора.</p>
				<p class="clan">Члан 13.</p>
				<p>Директор Агенције: </p>
				<p>1) заступа и представља Агенцију; </p>
				<p>2) организује и руководи радом и пословањем Агенције; </p>
				<p>3) предлаже акте које доноси Управни одбор; </p>
				<p>4) доноси одлуке и друге акте из надлежности Агенције, осим одлука, односно аката које доноси Управни одбор; </p>
				<p>5) одговара за законитост рада, као и за стручни рад Агенције; </p>
				<p>6) одлучује о правима, обавезама и одговорностима запослених; </p>
				<p>7) извршава одлуке Управног одбора и предузима мере за њихово спровођење; </p>
				<p>8) доноси акт о унутрашњој организацији и систематизацији радних места у Агенцији; </p>
				<p>9) предлаже програм рада Агенције; </p>
				<p>10) обавља и друге послове у складу са законом, Одлуком о оснивању и овим статутом. </p>
				<p>За директора Агенције именује се лице које, поред испуњавања услова из закона којим се уређују јавне агенције, има положен правосудни испит. </p>
				<p class="clan">Члан 14.</p>
				<p>Директор Агенције је дужан да обустави од извршења општи акт за који сматра да је супротан закону и другим прописима и о томе обавести орган Агенције који је тај акт донео.</p>
				<p>Ако орган који је донео акт из става 1. овог члана исти не усклади у року од 30 дана од дана обавештења о његовој незаконитости, директор је дужан да покрене поступак за оцену законитости.</p>
				<p>До доношења одлуке органа Агенције, односно надлежног органа за оцену законитости, општи акт се не примењује.</p>
				<p class="clan">IV. ЗАСТУПАЊЕ АГЕНЦИЈЕ</p>
				<p class="clan">Члан 15.</p>
				<p>У правном промету Агенцију заступа директор.</p>
				<p class="clan">Члан 16.</p>
				<p>Директор може, посебним пуномоћјем, одређене послове из своје надлежности пренети на друге запослене у Агенцији.</p>
				<p class="clan">Члан 17.</p>
				<p>Агенцију потписује директор или лице које он овласти.</p>
				<p class="clan">V. УНУТРАШЊА ОРГАНИЗАЦИЈА</p>
				<p class="clan">Члан 18.</p>
				<p>Правилником о унутрашњој организацији и систематизацији радних места утврђује се унутрашња организација, радна места, услови за заснивање радног односа запослених и њихово распоређивање у Агенцији.</p>
				<p class="clan">VI. ПРАВА ОБАВЕЗЕ И ОДГОВОРНОСТИ ЗАПОСЛЕНИХ</p>
				<p class="clan">Члан 19.</p>
				<p>Стручне и административно-техничке послове за потребе Агенције обављају запослени у Агенцији, који имају сва права, дужности и обавезе у складу са прописима којима се уређују радни односи.</p>
				<p class="clan">Члан 20.</p>
				<p>За обављање појединих стручних послова из своје надлежности Агенција може ангажовати друга правна или физичка, домаћа или страна лица.</p>
				<p>Кад Агенција поверава обављање појединих стручних послова лицима из става 1. овог члана, њихова међусобна права и обавезе уређују се уговором.</p>
				<p class="clan">VII. ОПШТИ АКТИ</p>
				<p class="clan">Члан 21.</p>
				<p>Општи акти Агенције су: статут, правилник и други акти којима се на општи начин уређују одређена питања.</p>
				<p>Измене и допуне општих аката врше се на начин прописан за њихово доношење.</p>
				<p class="clan">VIII. ЈАВНОСТ РАДА</p>
				<p class="clan">Члан 22.</p>
				<p>Рад Агенције је јаван.</p>
				<p>Јавност рада остварује се у складу са одредбама закона који уређује јавност рада јавне агенције и приступ информацијама од јавног значаја, давањем информација средствима јавног информисања, јавношћу рада Управног одбора Агенције, као и подношењем извештаја о раду и објављивањем општих аката и програма рада Агенције.</p>
				<p class="clan">IX. ПОСЛОВНА ТАЈНА</p>
				<p class="clan">Члан 23.</p>
				<p>Пословну тајну представљају исправе и подаци чије би саопштавање неовлашћеном лицу штетило угледу и интересима Агенције и комитената.</p>
				<p>Општим актом, утврђују се исправе и подаци који се сматрају пословном тајном.</p>
				<p class="clan">X. ИЗВОРИ ФИНАНСИРАЊА</p>
				<p class="clan">Члан 24. </p>
				<p>Средства за оснивање и почетак рада Агенције обезбеђују се из буџета Републике Србије. </p>
				<p>Средства за рад Агенције обезбеђују се из прихода које Агенција оствари обављањем послова из своје надлежности, донација, прилога, поклона домаћих и страних правних лица, буџета Републике Србије и других прилога и прихода које Агенција оствари у складу са законом. </p>
				<p class="clan">XI. ИЗМЕНЕ СТАТУТА</p>
				<p class="clan">Члан 25.</p>
				<p>Измене и допуне овог статута врше се у поступку и на начин који је прописан за његово доношење.</p>
				<p>Аутентично тумачење Статута, у целости или појединих његових одредби, даје Управни одбор Агенције.</p>
				<p class="clan">XII. СТУПАЊЕ НА СНАГУ</p>
				<p class="clan">Члан 26.</p>
				<p>Овај статут сматра се донетим по добијању сагласности Владе, а ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">Број 38-21/16-1</p>
				<p class="auto-style2">У Београду, 9. марта 2016. године</p>
				<p class="auto-style2">Председник Управног одбора,</p>
				<p class="auto-style2"><span class="bold">Драган Угрчић,</span> с.р.</p>
	</div>

