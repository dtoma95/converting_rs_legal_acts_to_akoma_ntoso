


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 12. став 9. Закона о ученичком и студентском стандарду („Службени гласник РС”, број 18/10),</p>
	<p>Министар просвете и науке доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о одмору и опоравку студената</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 63 од 26. августа 
	2011.</span></p>
	<p class="naslov">&nbsp;</p>
	<p class="naslov">&nbsp;Предмет Правилника </p>
	<p class="clan">Члан 1.</p>
	<p>Овим правилником утврђују се: ближи услови, критеријуми за утврђивање редоследа, висина учешћа и начин остваривања права студената на одмор и опоравак.</p>
	<p class="bold">Услови за остваривање права студената</p>
	<p class="clan">Члан 2.</p>
	<p>Право на одмор и опоравак у у студентском одмаралишту (у даљем тексту: одмаралиште), сагласно Закону о ученичком и студентском стандарду (у даљем тексту: Закон), имају студенти високошколских установа чији је оснивач Република Србија, аутономна покрајина или јединица локалне самоуправе, који су уписани први пут у текућој школској години на студије првог, другог или трећег степена, чије се школовање финансира из буџета Републике Србије и који имају држављанство Републике Србије. 
	</p>
	<p>Право на одмор и опоравак у одмаралишту, сагласно Закону, могу да остваре и студенти који имају држављанство државе у региону, под условима из става 1. овог члана, осим услова који се односи на држављанство Републике Србије.</p>
	<p>Право на одмор и опоравак у одмаралишту, сагласно Закону, могу да остваре и студенти страни држављани, у складу са међународним уговором и реципроцитетом.</p>
	<p>Средства за остваривање права студената на одмор и опоравак обезбеђују се, сагласно Закону, у буџету Републике Србије за пун капацитет одмаралишта, с тим да се месечно умањују за износ остварен по основу учешћа студената у трошковима одмора и опоравка.</p>
	<p class="bold">Критеријуми за утврђивање редоследа</p>
	<p class="clan">Члан 3.</p>
	<p>Редослед кандидата за пријем у одмаралиште утврђује се на основу успеха оствареног у претходном школовању.</p>
	<p class="bold">Вредновање успеха</p>
	<p class="clan">Члан 4.</p>
	<p>Успех остварен у претходном школовању исказује се бројем бодова, и то:</p>
	<p>1) за студенте I године првог степена студија, број бодова према успеху рачуна се по следећој формули:</p>
	<p>– ББ = ПО x 2 x 8</p>
	<p>(ББ = број бодова сведен на две децимале; ПО = укупна просечна оцена свих разреда средње школе исказана оценом oд 2 до 5; 8 = корективни фактор);</p>
	<p>2) за студенте осталих година првог степена студија, број бодова према успеху рачуна се по следећој формули:</p>
	<p>– ББ = ПО x 8 - БЗИ x 2 </p>
	<p>(ББ = број бодова сведен на две децимале; ПО = просечна оцена у току студија; БЗИ = број заосталих испита из свих година студија; 8 = корективни фактор);</p>
	<p>3) за студенте I године другог и трећег степена студија, број бодова према успеху рачуна се по следећој формули:</p>
	<p>– ББ = ПО x 8</p>
	<p>(ББ = број бодова сведен на две децимале; ПО = просечна оцена из претходно завршеног степена студија; 8 = корективни фактор);</p>
	<p>4) за студенте осталих година другог и трећег степена студија, број бодова према успеху рачуна се по следећој формули:</p>
	<p>– ББ = ПО x 8 - БЗИ x 2</p>
	<p>(ББ = број бодова сведен на две децимале; ПО = просечна оцена са степена студирања; БЗИ = број заосталих испита из свих година степена студирања; 8 = корективни фактор);</p>
	<p>5) додатни број бодова за годину студија износи: </p>
	<p>– за сваку годину додају се по 2 бода.</p>
	<p class="bold">Рангирање кандидата</p>
	<p class="clan">Члан 5.</p>
	<p>Рангирање се врши на основу достављене документације.</p>
	<p class="bold">Предност у рангирању</p>
	<p class="clan">Члан 6.</p>
	<p>Када већи број кандидата од броја предвиђеног за смештај у одмаралиште оствари исти број бодова, предност у рангирању до броја слободних капацитета за одговарајући месец има: 
	</p>
	<p>1) кандидат из осетљиве друштвене групе;</p>
	<p>2) кандидат који има вишу просечну оцену.</p>
	<p class="bold">Начин остваривања права</p>
	<p class="clan">Члан 7.</p>
	<p>Право на одмор и опоравак остварује студент на основу конкурса који за одмаралиште расписује министарство надлежно за послове образовања (у даљем тексту: Министарство).</p>
	<p>Конкурс из става 1. овог члана садржи нарочито: услове за пријем студената у одмаралиште, назив и седиште одмаралишта, критеријуме за утврђивање редоследа кандидата, поступак спровођења конкурса, број места који се додељују универзитетима, обавештење о потребним документима и роковима за пријављивање на конкурс. 
	</p>
	<p>Конкурс из става 1. овог члана обавезно садржи обавештење о томе да ће се достављање одлуке о праву на одмор и опоравак извршити њеним објављивањем на огласној табли или званичној интернет страници одмаралишта, односно одговарајуће организације за спровођење конкурса.</p>
	<p>Студенти са посебним потребама који конкуришу за одмор и опоравак, поред редовне документације, прилажу потврду студентске поликлинике, односно надлежне здравствене установе из места студирања.</p>
	<p>Број расположивих капацитета одмаралишта утврђује се конкурсом.</p>
	<p class="bold">Подношење пријаве</p>
	<p class="clan">Члан 8. </p>
	<p>Кандидат за одмор и опоравак у одмаралишту подноси пријаву са потребном конкурсном документацијом одмаралишту, односно одговарајућој организацији за спровођење конкурса у складу са обавештењем у конкурсу.</p>
	<p class="bold">Број места која се додељују универзитетима</p>
	<p class="clan">Члан 9.</p>
	<p>Број места који се додељује универзитетима утврђује се конкурсом сваке школске године.</p>
	<p>Ранг листа за пријем у одмаралиште ради се посебно за сваки универзитет.</p>
	<p>Расподела места се врши за наредни месец до броја слободних капацитета у том месецу.</p>
	<p class="bold">Одлука о праву на одмор и опоравак</p>
	<p class="clan">Члан 10.</p>
	<p>Одлуку о праву на одмор и опоравак доноси комисија коју формира министар надлежан за послове образовања (у даљем тексту: министар), и то полазећи од равномерне заступљености универзитета.</p>
	<p>Одлука из става 1. овог члана доноси се најкасније до 10-ог дана у месецу за наредни месец.</p>
	<p>На одлуку комисије, студент има право жалбе министру у року од осам дана од дана објављивања одлуке.</p>
	<p>О жалби из става 3. овог правилника одлучује министар у року од 15 дана од дана пријема жалбе.</p>
	<p>Одлука из става 4. овог члана коначна је.</p>
	<p class="bold">Трајање одмора и опоравка</p>
	<p class="clan">Члан 11.</p>
	<p>Студенту се у одмаралишту обезбеђују смештај, исхрана од три оброка дневно, одмор и опоравак, као и културне, уметничке, спортске и рекреативне активности, у складу са могућностима одмаралишта. 
	</p>
	<p>Студенту се обезбеђује одмор у одмаралишту једном годишње у смени која траје седам дана.</p>
	<p>Студенту се обезбеђује опоравак у одмаралишту једном годишње у смени која траје десет дана, а изузетно два пута годишње уз потврду студентске поликлинике, односно надлежне здравствене установе из места студирања.</p>
	<p class="bold">Висина учешћа студента у трошковима одмора и опоравка</p>
	<p class="clan">Члан 12.</p>
	<p>Студент учествује у обезбеђивању трошкова одмора и опоравка у висини до 30% економске цене. 
	</p>
	<p>Висина учешћа студента у трошковима из става 1. овог члана утврђује се решењем министра.</p>
	<p class="bold">Ступање на снагу</p>
	<p class="clan">Члан 13.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од школске 2011/2012. године.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-70/2011-05</p>
	<p class="potpis" style="line-height: 150%; margin-top: 0">У Београду, 5. августа 2011. године 
	</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">проф. др 
	<span class="bold">Жарко Обрадовић,</span> с.р.</p>

