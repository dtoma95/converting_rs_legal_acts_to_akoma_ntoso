


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<p class="nevazeciakt">Неважећи акт</p>
	<p>&nbsp;</p>
	<p>&nbsp;</p>
	<p>&nbsp;</p>
	<p>На основу члана 8. става 2. Закона о трансфузиолошкој делатности („Службени гласник РС”, брoj 72/09),</p>
	<p>Министар здравља доноси </p>
	<p class="naslov" style="margin-top: 0">ПРАВИЛНИК </p>
	<p class="naslov" style="margin-top: 0">о ближим условима у погледу кадра, опреме и простора за обављање трансфузиолошке делатности, односно одређених послова трансфузиолошке делатности</p>
	<p class="clan" style="margin-top: 0">"Службени гласник РС", број 119 од 17. 
				децембра 2012.</p>
	<p class="clan">Члан 1.</p>
	<p>Овим правилником прописују се ближи услови у погледу кадра, опреме и простора за обављање трансфузиолошке делатности, односно одређених послова трансфузиолошке делатности. 
	</p>
	<p class="clan">Члан 2.</p>
	<p>У болничкој банци крви број здравствених радника мора бити сразмеран броју болничких постеља у стационираној здравственој установи у којој је образована, и то на 200 постеља:</p>
	<p>1) једног доктора медицине специјалисту трансфузије;</p>
	<p>2) три медицинскa техничара за рад у служби трансфузије крви, као и вишe лабораторијскe техничарe, односно струковно медицинско-лабораторијске технологе обучених за обављање трансфузиолошке делатности.</p>
	<p>У овлашћеним трансфузиолошким установама, број здравствених радника, поред броја запослених по критеријума из става 1. овог члана, мора бити сразмеран и броју прикупљених јединица крви, и то на 1500 прикупљених јединица крви:</p>
	<p>1) једног доктора медицине специјалисту трансфузије;</p>
	<p>2) три медицинска техничара за рад у служби трансфузије крви, као и вишe лабораторијскe техничарe, односно струковно медицинско-лабораторијске технологе обучених за обављање трансфузиолошке делатности.</p>
	<p class="clan">Члан 3.</p>
	<p>Болничке банке крви морају имати:</p>
	<p>1) простор за пријем јединица крви и компонената крви из овлашћених трансфузиолошких установа;</p>
	<p>2) простор за чување компонената крви;</p>
	<p>3) простор за централни пријем узорака за имунохематолошко тестирање, за претрансфузионо тестирање, за тестирање у домену пренаталне заштите;</p>
	<p>4) простор за узимање узорака ванболничких пацијената (пренатална заштита, имунохематолошко тестирање и тестирaње трудница);</p>
	<p>5) административне и заједничке просторије, и то: </p>
	<p>(1) простор за докторе медицине специјалисте трансфузије,</p>
	<p>(2) простор за здравствене раднике, </p>
	<p>(3) простор за едукацију,</p>
	<p>(4) гардеробу,</p>
	<p>(5) санитарне чворове за особље,</p>
	<p>(6) складишне просторе;</p>
	<p>6) простор за електронску обраду података.</p>
	<p>Простор из тачке 6) овог члана мора бити издвојен и заштићен од неовлашћеног приступа.</p>
	<p class="clan">Члан 4.</p>
	<p>Поред простора наведеног у члану 3. овог правилника, овлашћене трансфузиолошке установе морају имати и:</p>
	<p>1) простор за прикупљање крви, и то:</p>
	<p>(1) чекаоницу за даваоце,</p>
	<p>(2) простор за пријем и упис давалаца,</p>
	<p>(3) простор за лекарски преглед,</p>
	<p>(4) простор за прикупљање крви и компонената крви,</p>
	<p>(5) простор за одмор давалаца,</p>
	<p>(6) простор за приручно складиште материјала,</p>
	<p>(7) простор и санитарни чвор за даваоце,</p>
	<p>(8) простор и санитарни чвор за особље;</p>
	<p>2) простор за спровођење трансфузијских терапијских поступака;</p>
	<p>3) простор за имунохематолошко испитивање узорака крви даваоца;</p>
	<p>4) простор за тестирање узорака крви даваоца на присуство маркера трансфузијом преносивих болести;</p>
	<p>5) простор за производњу компонената крви, и то: </p>
	<p>(1) простор за центрифугирање,</p>
	<p>(2) простор за раздвајање крви на компоненте крви,</p>
	<p>(3) простор за обележавање компонената крв;</p>
	<p>6) простор за расподелу компонената крви, и то: </p>
	<p>(1) простор за вођење документације, </p>
	<p>(2) простор за наручивање и издавање крви и компонената крви;</p>
	<p>7) простор за чување компонената крви у карантину;</p>
	<p>8) простор за послове обезбеђења и контроле квалитета компонената крви;</p>
	<p>9) простор за преглед и саветовалиште за добровољне даваоце крви;</p>
	<p>10) складишне просторе.</p>
	<p>Простори из става 1. тач. 3) и 4) овог члана морају бити издвојени од простора за испитивање и тестирање на крвљу преносиве болести узорака крви болесника и трудница, односно имунохематолошко испитивање узорака крви болесника и трудница. 
	</p>
	<p class="clan">Члан 5.</p>
	<p>Поред простора из члана 4. овог правилника завод, односно институт за трансфузију крви основан за територију Републике Србије мора имати и:</p>
	<p>1) простор за централни пријем јединица узорака крви, и то;</p>
	<p>(1) простор за одлагање јединица и узорака крви,</p>
	<p>(2) простор за рачунарски упис примљених јединца и узорака крви;</p>
	<p>2) простор за чување компонената крви;</p>
	<p>3) простор за извођење потврдних тестирања;</p>
	<p>4) простор за микробиолошко испитивање компонената крви;</p>
	<p>5) простор за послове обезбеђења и контроле квалитета компонената крви и микробиолошка испитивања.</p>
	<p>Институт за трансфузију крви основаним за територију Републике Србије мора имати и простор за НАТ тестирање.</p>
	<p class="clan">Члан 6.</p>
	<p>Поред услова у погледу простора из чл. 3, 4. и 5. овог правилника, овлашћене трансфузиолошке установе и болничке банке крви морају испунити и услове у погледу простора који су уређени у складу са прописима из области здравствене заштите.</p>
	<p class="clan">Члан 7.</p>
	<p>Спецификација опреме коју морају имати овлашћене трансфузиолошке установе, односно болничке банке крви утврђује се у складу са Добром произвођачком праксом и Добром лабораторијском праксом, према броју узетих јединица крви и компонената крви и произведених јединица компонената крви, као и врсти и методама испитивања.</p>
	<p class="clan">Члан 8.</p>
	<p>За прикупљање крви даваоца, овлашћене трансфузиолошке установе морају имати следећу опрему: 
	</p>
	<p>1) апарате за брзо одређивање хемоглобина даваоца;</p>
	<p>2) аутоматске ваге мешалице за узимање крви;</p>
	<p>3) мобилне кревете за узимање крви;</p>
	<p>4) стабилне кревете за узимање крви;</p>
	<p>5) електричне завариваче пластичних система (мобилни и стабилни);</p>
	<p>6) транспортне сандуке са праћењем температуре;</p>
	<p>7) комби возило за превоз екипа;</p>
	<p>8) рачунар;</p>
	<p>9) рачунарски центар;</p>
	<p>10) ћелијске сепараторе.</p>
	<p>Поред опреме из става 1. овог члана завод, односно институт за трансфузију крви основан за територију Републике Србије мора имати и:</p>
	<p>1) посебна возила за потребе прикупљања крви и компонената крви;</p>
	<p>2) посебна доставна возила за потребе дистрибуције и снабдевања крви и компонената крви.</p>
	<p class="clan">Члан 9.</p>
	<p>За чување компоненти крви болничка банка крви мора имати:</p>
	<p>1) фрижидер за чување компоненти крви са контролисаном температуром на + 4° С;</p>
	<p>2) замрзивач за чување свеже замрзнуте плазме са контролисаном температуром -30° С;</p>
	<p>3) замрзивач за чување криопреципитата са контролисаном температуром -40° С;</p>
	<p>4) мешалицу са контролисаном температуром за тромбоците на +22° С;</p>
	<p>5) наменску опрему за топљење свеже замрзнуте плазме;</p>
	<p>6) рачунар;</p>
	<p>7) рачунарски центар.</p>
	<p class="clan">Члан 10.</p>
	<p>За производњу, чување и издавање компонената крви, овлашћене трансфузиолошке установе морају имати: 
	</p>
	<p>1) центрифуге са прибором за центрифугирање јединица крви;</p>
	<p>2) аутоматски систем за раздвајање компонената крви;</p>
	<p>3) мешалицу за концентрате тромбоцита;</p>
	<p>4) сталак за леукофилтрацију;</p>
	<p>5) вагу за мешање;</p>
	<p>6) вагу за мерење компонената крви; </p>
	<p>7) апарат за аферезне поступке;</p>
	<p>8) фрижидер за чување и издавање компонената на +4°С;</p>
	<p>9) замрзивач за чување свеже смрзнуте плазме на -30°С;</p>
	<p>10) замрзивач за брзо замрзавање плазме на -80°С;</p>
	<p>11) карантинско складиште компонената на +4°С;</p>
	<p>12) карантинско складиште компонената на -30°С;</p>
	<p>13) апарат за стерилно спајање пластичних система;</p>
	<p>14) завариваче пластичних система;</p>
	<p>15) колица за превоз крви и компонената крви;</p>
	<p>16) рачунар.</p>
	<p>Поред опреме из става 1. овог члана завод, односно институт за трансфузију крви основан за територију Републике Србије мора имати и:</p>
	<p>1) хладну комору или замрзивач за чување плазме за прераду на -40°С;</p>
	<p>2) апарат за озрачивање компонената крви.</p>
	<p>Поред опреме из ст. 1. и 2. овог члана завод, односно институт за трансфузију крви основан за територију Републике Србије мора имати апарате за анализу крви (биометријске, хемостазе, имунохематолошке), оптичке микроскопе, водена купатила и другу неопходну опрему за обављање законом предвиђене делатности института. 
	</p>
	<p class="clan">Члан 11.</p>
	<p>За имунохематолошко испитивање узорака, за претрансфузионо тестирање и за тестирање у домену пренаталне заштите болничка банка мора имати:</p>
	<p>1) лабораторијску стону центрифугу за епрувете;</p>
	<p>2) термостат на +37° С;</p>
	<p>3) фрижидер за чување реагенаса са контролисаном температуром на + 4° С;</p>
	<p>4) фрижидер за чување испитиваних узорака крви у законском року са контролисаном температуром на + 4° С;</p>
	<p>5) рачунар;</p>
	<p>6) систем за одређивање АБО и РхД крвних група.</p>
	<p class="clan">Члан 12.</p>
	<p>За имунохематолошко испитивање узорака крви даваоца, овлашћене трансфузиолошке установе морају имати:</p>
	<p>1) лабораторијску стону центрифугу за епрувете;</p>
	<p>2) систем за аутоматско одређивање ‚АВО и RhD‘ крвних група; </p>
	<p>3) термостат;</p>
	<p>4) фрижидер на +4°С;</p>
	<p>5) фрижидер на +4°С за чување крви током испитивања;</p>
	<p>6) фрижидер на +4°С за чување узорака болесника;</p>
	<p>7) замрзивач на -25°С за чување узорака;</p>
	<p>8) лабораторијска стона центрифуга за испирање еритроцита;</p>
	<p>9) рачунар.</p>
	<p>Поред опреме из става 1. овог члана завод, односно институт за трансфузију крви основан за територију Републике Србије мора имати систем за рад са микроепруветама.</p>
	<p class="clan">Члан 13.</p>
	<p>За испитивање присуства маркера трансфузијом преносивих болести даваоца крви, овлашћене трансфузиолошке установе морају имати:</p>
	<p>1) стону центрифугу;</p>
	<p>2) фрижидер на +4°С за чување реагенаса;</p>
	<p>3) фрижидер на +4°С за чување узорака;</p>
	<p>4) замрзивач на -25°С за чување узорака;</p>
	<p>5) рачунар;</p>
	<p>6) апарат за аутоматско одређивање маркера трансфузијом преносивих болести.</p>
	<p>Поред опреме из става 1. овог члана завод, односно институт за трансфузију крви основан за територију Републике Србије мора имати и апарат за потврдно тестирање поново реактивних узорака крви.</p>
	<p>Поред опреме из ст. 1. и 2. овог члана институт за трансфузију крви основан за територију Републике Србије мора имати и апарат за НАТ тестирање.</p>
	<p class="clan">Члан 14.</p>
	<p>Даном ступања на снагу овог правилника престаје да важи члан 18. став 1. тачка 5) – у делу који се односи на услове у погледу кадра у трансфузији крви, члан 21. став 1. тачка 6), члан 23. став 1. тачка 5) – у делу који се односи на услове у погледу кадра у трансфузији крви, члан 26. став 1. тачка 6) – у делу који се односи на услове у погледу кадра у трансфузији крви, као и члан 33. ст. 2. и 3. и члан 43. став 1 – у делу који се односи на услове у погледу опреме за обављање трансфузиолошке делатности, односно одређених послова трансфузиолошке делатности утврђене Листом опреме за обављање здравствене делатности Правилника о ближим условима за обављање здравствене делатности у здравственим установама и другим облицима здравствене службе („Службени гласник РС”, бр. 43/06, 112/09, 50/10, 79/11, 10/12 – др. пропис).</p>
	<p class="clan">Члан 15.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p class="potpis">Број 110-00-18/2012-01</p>
	<p class="auto-style1">У Београду, 5. децембра 2012. године</p>
	<p class="auto-style1">Министар,</p>
	<p class="auto-style1">проф. др <span class="bold">Славица Ђукић Дејановић, 
	</span>с.р.</p>

