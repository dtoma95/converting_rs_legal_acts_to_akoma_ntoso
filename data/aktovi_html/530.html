


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	color: #008000;
}
</style>


	<div class="story">
			<p class="nevazeciakt">Неважећи акт</p>
			<p>&nbsp;</p>
			<p>&nbsp;</p>
			<p>&nbsp;</p>
			<p>На основу члана 28. став 5. Закона о туризму („Службени гласник РС”, бр. 36/09, 88/10, 99/11 – др. закон, 93/12 и 84/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
			<p>Влада доноси</p>
			<p class="odluka-zakon">УРЕДБУ</p>
			<p class="naslov">о условима и начину доделе и коришћења средстава за подстицање унапређења организованог туристичког промета страних туриста на територији Републике Србије</p>
			<p class="auto-style1">"Службени гласник РС", број 13 од 14. 
			фебруара 2018.</p>
			<p class="clan">Члан 1.</p>
			<p>Овом уредбом утврђују се услови и начин доделе и коришћења средстава за подстицање унапређења организованог туристичког промета страних туриста на територији Републике Србије (у даљем тексту: субвенције).</p>
			<p class="clan">Члан 2.</p>
			<p>Право на доделу субвенција могу да остваре туристичке агенције организатори туристичког путовања, регистроване на територији Републике Србије, које поседују прописану лиценцу (у даљем тексту: корисник субвенције).</p>
			<p>Субвенције се додељују као државна помоћ мале вредности (de minimis државна помоћ) у складу са Уредбом о правилима за доделу државне помоћи („Службени гласник РС”, бр. 13 /10, 100/11, 91/12, 37/13, 97/13 и 119/14).</p>
			<p>Предложени модел субвенција спроводи се кроз  доделу средстава подстицаја кориснику субвенција као начин подршке за промотивне и маркетиншке активности које су неопходне за достизање потребног нивоа промета страних туриста.</p>
			<p>Мере подстицаја спроводи Министарство трговине туризма и телекомуникација (у даљем тексту: министарство).</p>
			<p class="clan">Члан 3.</p>
			<p>Корисник субвенције остварује право на доделу средстава субвенција по реализацији:</p>
			<p>1) организованог довођења туристичких група страних туриста од стране корисника субвенција (у даљем тексту: организовано туристичко путовање);</p>
			<p>2) организованог довођења туристичких група страних туриста од стране туристичке агенције из иностранства, у којој реализацији корисник субвенције наступа као локални агент (у даљем тексту: организовање дела туристичког путовања).</p>
			<p class="clan">Члан 4.</p>
			<p>Корисник субвенција је, у случају организовања туристичког путовања из члана 3. став 1. тачка 1) ове уредбе, у обавези да реализацију тог путовања спроведе на основу унапред утврђеног програма путовања, на начин прописан законом којим се уређује туризам.</p>
			<p>Организованим туристичким путовањем сматра се довођење најмање 15 страних туриста, од стране корисника субвенција, са боравком у категорисаним угоститељским објектима за смештај, у периоду од најмање три ноћења, на територији Републике Србије, као и пружање најмање још две туристичке услуге.</p>
			<p>Туристичким услугама из става 2. овог члана сматра се организовање излета, услуге туристичких професија и сл. или пружање неке друге услуге које су у функцији обогаћења туристичке понуде (организоване посете музејима, утакмицама, манифестацијама, угоститељским објектима са понудом националних специјалитета и сл.).</p>
			<p>Корисник субвенција је дужан да код реализације организованог туристичког путовања за све време трајања путовања обезбеди туристичког пратиоца или туристичког водича са положеним стручним испитом.</p>
			<p>Корисник субвенције хронолошким редом  евидентира редни број програма путовања из става 1. овог члана, као и битне елементе тог програма путовања (место/а боравка, датум и место поласка и повратка групе, дужина трајања, са укупним бројем ноћења).</p>
			<p>Услуге које су саставни део излета (пратилац или водич, ручак, посета музеју и сл.) се неће сматрати пруженом другом услугом у смислу става 3. овог члана.</p>
			<p class="clan">Члан 5.</p>
			<p>Корисник субвенција може да продаје организовано туристичко путовање:</p>
			<p>1) непосредно страним туристима; </p>
			<p>2) преко туристичке агенције из иностранства која то путовање даље продаје својим држављанима, као крајњим корисницима;</p>
			<p>3) другом субјекту са седиштем у иностранству, који за сопствене потребе (за познате кориснике – за своје запослене, чланове удружења или асоцијација, спортисте који организовано долазе на припреме и сл.) купује то туристичко путовање.</p>
			<p>Корисник субвенција, у случају из става 1. тачка 1) овог члана организовано туристичко путовање продаје уз закључење уговора о путовању са страним туристом, на начин прописан законом којим се уређује туризам.</p>
			<p>Корисник субвенција, у случају из става 1. тач. 2) и 3) овог члана организовано туристичко путовање продаје на основу закљученог уговора.</p>
			<p>Корисник субвенције реализацију програма путовања врши на основу уговора или понуде и прихвата понуде, односно потврде резервације (у даљем тексту: Потврда о уговореној услузи).  </p>
			<p>Потврда о уговореној услузи дата је у Прилогу 1, који је одштампан уз ову уредбу и чини њен саставни део.</p>
			<p class="clan">Члан 6.</p>
			<p>Износ средстава субвенција, које може да оствари корисник субвенција за организовано туристичко путовање по једном страном туристи износи 10 евра за остварених три до пет ноћења, односно 15 евра за остварених шест и више ноћења утврђених програмом путовања.</p>
			<p class="clan">Члан 7.</p>
			<p>По завршетку реализације програма путовања, односно организованог туристичког путовања корисник субвенције доставља министарству попуњен захтев за организовано туристичко путовање дат у Прилогу 2, који је одштампан је уз ову уредбу и чини њен саставни део, као и прописану документацију.</p>
			<p class="clan">Члан 8.</p>
			<p>За остваривање права на доделу субвенције корисник субвенције за организовано туристичко путовање уз захтев за организовано туристичко путовање доставља следећу документацију:</p>
			<p>1) опште услове путовања корисника субвенције;</p>
			<p>2) програм путовања корисника субвенције;</p>
			<p>3) уговоре из члана 5. ст. 2. и 3. ове уредбе закључене са:</p>
			<p>– страним туристом као купцем, </p>
			<p>– страном туристичком агенцијом, која  туристичко путовање у својој  земљи продаје својим држављанима, као крајњим корисницима,</p>
			<p>– другим страним субјектом, који за сопствене потребе (за познате кориснике – за своје запослене, чланове удружења или асоцијације, спортисте који организовано долазе на припреме и сл.) купује туристичко путовање;</p>
			<p>4) уговор о закупу смештајних капацитета, односно Потврда о уговореној услузи, између корисника субвенције и угоститеља, са податком о редном броју програма путовања; </p>
			<p>5) друге уговоре, односно Потврде о уговореној услузи у вези са реализацијом програма путовања (превозник на територији Републике Србије, пратилац, водич, аниматор), са податком о редном броју програма путовања;</p>
			<p>6) копије фактура/рачуна по основу закључених уговора или Потврде о уговореној услузи, са доказом о уплати, односно о  трансферисању средстава и/или доказ о плаћању и реализацији туристичких услуга уз потврду оверену од стране пружаоца услуга других туристичких услуга, са прилозима;</p>
			<p>7) копију извода из прописане књиге евиденције гостију, коју води угоститељ, са списком путника из туристичке групе, оверен од стране угоститеља, односно списак страних туриста уведених у књигу евиденције, оверен од стране угоститеља;</p>
			<p>8) оверен извод из књиге евиденције продатих туристичких путовања, са бројем фискалног рачуна/фактура;</p>
			<p>9) извештај банке о приливу уплаћених средстава (динарских, односно девизних), која се односе на реализовано туристичко путовање, са  укупним збиром износа свих уплата за туристичко путовање;</p>
			<p>10) посебну изјаву о додељеној државној помоћи.</p>
			<p>Изузетно од става 1. тачка 5) овог члана, за туристичке водиче или туристичке пратиоце који су запослени код корисника субвенције доставља се уговор о раду, са прописаним М4 обрасцем.</p>
			<p class="clan">Члан 9.</p>
			<p>Корисник субвенција је у случају из члана 3. став 1. тачка 2) ове уредбе у обавези да у организовању дела туристичког путовања наступа као локални агент туристичке агенције из иностранства, на основу закљученог уговора. </p>
			<p>Туристичка агенција из иностранства, као организатор путовања на основу сопственог програма путовања, организовано доводи туристичку групу, од најмање 15 страних туриста, са боравком у категорисаним угоститељским објектима за смештај, у периоду од најмање три ноћења, на територији Републике Србије. </p>
			<p>Програм путовања из става 2. овог члана мора да садржи најмање две туристичке услуге (организовање излета, услуге туристичких професија, трансфер и сл.) или неке друге услуге које су у функцији обогаћења туристичке понуде (организоване посете музејима, утакмицама, манифестацијама, угоститељским објектима са понудом националних специјалитета и сл.).</p>
			<p>Туристичка агенција из иностранства на основу закљученог уговора кориснику субвенције поверава организацију и реализацију најмање две услуге из става 3. овог члана, као организовање дела туристичког путовања, по ком основу корисник субвенције остварује право.</p>
			<p class="clan">Члан 10.</p>
			<p>У случају да услуге из члана 9. став 3. ове уредбе чине факултативну понуду програма путовања корисник субвенција организује и реализује наведене услуге у непосредном уговарању, односно договору са страним туристом из туристичке групе.</p>
			<p>У случају да је једна од факултативних услуга организовање излета корисник субвенције, у непосредном уговарању са страним туристом, излет реализује на основу утврђеног програма, на начин прописан законом којим се уређује туризам.</p>
			<p>Услуге које су саставни део излета (пратилац или водич, ручак, посета музеју и сл.) се неће сматрати пруженом другом услугом у смислу члана 9. став 3. ове уредбе.</p>
			<p class="clan">Члан 11.</p>
			<p>Износ средстава субвенција, које може да оствари корисник субвенција за организовање дела туристичког путовања по једном страном туристи, у случају из члана 3. став 1. тачка 2) ове уредбе износи пет евра. </p>
			<p class="clan">Члан 12.</p>
			<p>По завршетку реализације туристичког путовања туристичке агенције из иностранства, односно организовања дела туристичког путовања, корисник субвенције доставља министарству попуњен захтев за организовање дела туристичког путовања дат у Прилогу 3, који је одштампан уз ову уредбу и чини њен саставни део, као и прописану документацију.</p>
			<p class="clan">Члан 13.</p>
			<p>За остваривање права на доделу субвенције корисник субвенције уз захтев за организовање дела туристичког путовања, доставља следећу документацију:</p>
			<p>1) уговор са туристичком агенцијом из иностранства, са програмом путовања;</p>
			<p>2) копију извода из прописане књиге евиденције гостију, коју води угоститељ, са списком путника из туристичке групе, оверен од стране угоститеља, односно списак страних туриста уведених у књигу евиденције, оверен од стране угоститеља;</p>
			<p>3) копије фактура/рачуна по основу закључених уговора или Потврде о уговореној услузи, са доказом о уплати, односно о трансферисању средстава и/или доказ о плаћању и реализацији других услуга уз оверену потврду од стране пружаоца других туристичких услуга, са прилозима;</p>
			<p>4) оверен извод издатих фискалних рачуна/фактура из књиге евиденције продатих излета, као и уговоре у вези са реализацијом излета (уколико је корисник субвенције организовао излет);</p>
			<p>5) извештај банке о приливу уплаћених средстава (динарских или девизних), која се односе на организовање дела туристичког путовања од стране корисника субвенција, са укупним збиром износа свих уплата;</p>
			<p>6) посебну изјаву о додељеној државној помоћи.</p>
			<p>Изузетно од става 1. тачка 3) овог члана, за туристичке водиче или туристичке пратиоце који су запослени код корисника субвенције доставља се уговор о раду, са прописаним М4 обрасцем.</p>
			<p> У случају да услуге из програма путовања из члана 9. став 3. ове уредбе чине неодвојив део туристичког путовања које је страни туриста у целости платио туристичкој агенцији из иностранства, а корисник субвенције је организовао и реализовао те услуге, уз плаћање и пренос средстава од стране туристичке агенције из иностранства, корисник субвенције, поред документације из става 1. тач. 1), 2) и 6) овог члана доставља и: </p>
			<p>1) доказ о трансферисању новчаних средстава од стране туристичке агенције из иностранства (извод пословне банке);</p>
			<p>2) доказ о реализацији туристичких услуга уз оверену потврду од стране пружаоца тих туристичких услуга.</p>
			<p class="clan">Члан 14.</p>
			<p>Документација коју корисник субвенције доставља уз прописане захтеве мора бити на српском језику.</p>
			<p>Потврда о уговореној услузи се оверава од стране корисника субвенције.</p>
			<p>Саставни део Потврде о уговореној услузи чини и преписка између корисника субвенције и пружаоца услуге, а у вези са реализацијом туристичке услуге.</p>
			<p>Документација коју корисник субвенције доставља уз прописане захтеве  мора да садржи истините податке. </p>
			<p class="clan">Члан 15.</p>
			<p>Корисник субвенција доставља министарству прописан захтев са комплетном документацијом за реализовано организовано туристичко путовање, односно за реализовано организовање дела туристичког путовања најкасније у року од 60 дана, од дана реализације туристичког путовања, односно дела туристичког путовања.</p>
			<p>Крајњи рок за доставу захтева и документације из чл. 8. и 13. ове уредбе је  20. новембар 2018. године. </p>
			<p>Захтев са комплетном документацијом предаје се на писарници министарства или путем поште са уписом датума и тачног времена предаје.</p>
			<p>На основу уредно попуњеног захтева и достављене комплетне документације врши се рефундација средстава у року од 45 дана.</p>
			<p>Коначан износ средстава за рефундацију врши се у динарској противвредности по средњем курсу Народне банке Србије на дан обрачуна.</p>
			<p class="clan">Члан 16.</p>
			<p>Додела субвенција ограничена је расположивим буџетским средствима  и рангирање захтева за рефундацију ће се вршити на основу датума и времена пријема.</p>
			<p>Неблаговремени и неуредни захтеви, као и захтеви који не садрже комплетну документацију неће бити узети у разматрање.</p>
			<p>Приликом разматрања поднетог захтева, одлучиваће се о захтеву у целости. </p>
			<p class="clan">Члан 17.</p>
			<p>Министар надлежан за послове туризма решењем формира комисију, са задатком да врши увид  у све поднете захтеве и прописану документацију и да једном месечно министру припреми извештај о броју корисника субвенција, висини тражених средстава и динамици реализације доделе подстицајних средстава, а све са циљем транспарентности и доступности свих података.</p>
			<p>Комисију из става 1. овог члана могу да чине, поред запослених у министарству и представници струковних, односно пословних удружења туристичких агенција организатора туристичких путовања.</p>
			<p>Чланови комисије  из става 1. овог члана немају право на накнаду за  рад.</p>
			<p class="clan">Члан 18.</p>
			<p>Новчаном казном од 50.000 до 200.000 динара казниће се за прекршај правно лице ако документација из члана 14. став 4. ове уредбе не садржи истините податке.</p>
			<p>За прекршај из става 1. овог члана казниће се и одговорно лице у правном лицу новчаном казном од 15.000 до 30.000 динара.</p>
			<p>За прекршај из става 1. овог члана казниће се предузетник новчаном казном од 20.000 до 100.000 динара.</p>
			<p class="clan">Члан 19.</p>
			<p>Даном ступања на снагу ове уредбе престаје да важи Уредба о условима и начину доделе и коришћења средстава за подстицање унапређења организованог туристичког промета страних туриста на територији Републике Србије ( „Службени гласник РС”, број 3/16).  </p>
			<p class="clan">Члан 20.</p>
			<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">05 број 110-1391/2018</p>
			<p class="potpis">У Београду, 14. фебруара 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="potpis">&nbsp;</p>
			<p class="clan" style="text-align: right">Прилози</p>
			<p><a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=424870&amp;regactid=424870" target="_blank" class="auto-style2">Прилог 1 - Потврда о 
			уговореној услузи</a></p>
			<p><a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=424870&amp;regactid=424870" target="_blank" class="auto-style2">Прилог 2 - Захтев за 
			организовано туристичко путовање</a></p>
			<p><a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=424870&amp;regactid=424870" target="_blank" class="auto-style2">Прилог 3 - Захтев за 
			организовање дела туристичког путовања</a></p>
	</div>

