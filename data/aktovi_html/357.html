


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 32. став 1. тач. 9) и 12), члана 39. став 3. Закона о библиотечко информационој делатности (,,Службени гласник РС”, број 52/11) члана 15. став 1. Закона о обавезном примерку публикација (,,Службени гласник РС’’, број 52/11) члана 7. Закона о издавању публикација (,,Службени гласник РС’’, бр. 37/91, 53/93, 67/93, 48/94, 135/04 и 101/05) и члана 51. став 1. тачка 4) 
	<a target="_blank" href="http://www.pravno-informacioni-sistem.rs/SlGlasnikPortal/prilozi/napomena_izdavaca.htm&amp;doctype=reg&amp;abc=cba&amp;eli=true&amp;eliActId=424322&amp;regactid=424322">
	<font color="#008000">Статута Народне библиотеке Србије број 123/1 од 11. фебруара 2011. године и Одлуке о измени и допуни Статута Народне библиотеке 0101 број 80/3 од 30. марта 2012. године</font></a>,</p>
	<p>В. д. управника Народне библиотеке Србије доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">СТРУЧНО УПУТСТВО</p>
	<p class="naslov" style="line-height: 150%; margin-top: 0">за каталогизацију у публикацији (CIP)</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 86 од 5. 
	септембра 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Израда каталошког записа у публикацији (CIP)<span class="superscript">1</span> je заједничка обавеза издавача и Народне библиотеке Србије, односно Библиотеке Матице српске у Новом Саду за издаваче из Аутономне Покрајине Војводине<span class="superscript">2</span>, утврђена Законом о библиотечко информационој делатности, Законом о обавезном примерку публикација и Законом о издавању публикација.</p>
	<p>CIP се израђује за библиотечко-информациону грађу и изворе<span class="superscript">3</span> који се налазе у завршној фази припреме за штампу и објављивање, а објављују се у папирној и/или електронској форми (CD, DVD и слично), и то за: 
	</p>
	<p>– монографске публикације;</p>
	<p>– серијске публикације и друге континуиране изворе (нови и текући наслови часописа, зборника, годишњака и тако даље); 
	</p>
	<p>– некњижну грађу (штампане музикалије, фонодокумента, аудиовизуелна грађа, картографска грађа, плакати, разгледнице, графичке мапе и слично);</p>
	<p>– електронске изворе (са локалним приступом).</p>
	<p>На захтев издавача додељује се UDC<span class="superscript">4</span> број и/или израђује каталошки запис за чланке и друге прилоге из стручних часописа и периодичних зборника. 
	</p>
	<p>На захтев издавача чланцима и другим прилозима из зборника (омеђених публикација) додељује се UDC број.</p>
	<p class="f">––––––––––––––</p>
	<p class="f"><i><sup>1</sup> Cataloguing in Publication</i></p>
	<p class="f"><i><sup>2</sup> За оба ентитета у даљем тексту: Библиотека.</i></p>
	<p class="f"><i><sup>3</sup> У даљем тексту: публикација.</i></p>
	<p class="f"><i><sup>4</sup> Universal Decimal Clasification</i></p>
	<p>&nbsp;</p>
	<p class="clan">Члан 2.</p>
	<p>CIP се не израђује за рекламне проспекте и програме, интерна документа, рото-романе, упутства за руковање и одржавање, позивнице, летке, зидне и друге календаре који не садрже стручне или литерарне прилоге, роковнике без текстуалних прилога, ценовнике производа и услуга, проспекте издавачких кућа, музеја и сличну грађу.</p>
	<p class="clan">Члан 3.</p>
	<p>Ради израде CIP-а, издавач, након последње ревизије, доставља Библиотеци комплетан материјал припремљен за објављивање који треба да садржи све прописане елементе, и то: име и презиме аутора, коаутора и других сарадника (преводилаца, уредника, приређивача, писаца додатака уз текст, илустратора, фотографа, лица која су дала стручно мишљење и тако даље) наслов, наслов на изворном језику и остале податке о изворнику уколико је публикација превод, име носиоца ауторског права и годину првог објављивања са ознаком С (Copyright), податак о редном броју издања и осталим карактеристикама издања, назив, седиште и адресу издавача и штампарије, годину издавања и штампања, место и годину штампања изворног издања када је реч о новом издању, број примерака публикације (тираж), ISBN (Међународни стандардни књижни број)<span class="superscript">5</span> односно ISSN (Међународни стандардни број за серијске публикације)<span class="superscript">6</span> односно ISMN (Међународни стандардни број за штампане музикалије)<span class="superscript">7</span> односно ISAN (Meђународни стандардни број за аудиовизуелну грађу)<span class="superscript">8</span>.</p>
	<p>Ради доделе UDC броја или израде каталошког записа за чланке или прилоге, издавач доставља Библиотеци комплетну серијску публикацију припремљену за објављивање (коначна верзија, преломљен текст без исправки и руком исписаних података) са насловном страном на којој су јасно назначени наслов, годиште, година издавања, број часописа и ISSN број (Међународни стандардни број за серијске публикације). Сваки чланак или прилог треба да садржи обележене стране на којима се налази, апстракте и остале пратеће елементе.</p>
	<p>Ради доделе UDC броја за чланке и друге прилоге објављене у зборницима (омеђеним публикацијама) издавач доставља Библиотеци комплетну публикацију припремљену за објављивање за коју се истовремено израђује CIP.</p>
	<p>Електронски извор треба да садржи етикету на диску или омот на коме су наведени предвиђени описни елементи.</p>
	<p>Материјал за CIP се доставља на папиру, паусу или на електронском носачу (CD, DVD, USB флеш меморија). 
	</p>
	<p class="f">––––––––––––––</p>
	<p class="f"><i><sup>5</sup> International Standard Book Number</i></p>
	<p class="f"><i><sup>6</sup> International Standard Serial Number</i></p>
	<p class="f"><i><sup>7 </sup>International Standard Music Number</i></p>
	<p class="f"><i><sup>8</sup> International Standard Audiovisual Number</i></p>
	<p>&nbsp;</p>
	<p class="clan">Члан 4.</p>
	<p>CIP се израђује у складу са Mеђународним стандардним библиографским описом (ISBD)<span class="superscript">9</span>, јединственим каталошким принципима, системом Универзалне децималне класификације (UDC) правилима за предметну класификацију, Kомуникационим форматом за машински читљиву каталогизацију (COMARC)<span class="superscript">10</span> и одговарајућим националним правилником о евиденцији и обради библиотечко-информационе грађе и извора.</p>
	<p>Каталошки запис у публикацији чини саставни део Узајамнe библиографске базе података (COBIB.SR) и доступан је свим корисницима система.</p>
	<p>Податак о језику каталогизоване публикације утврђује се на основу претходног писменог изјашњења или дате изјаве аутора, издавача или носиоца ауторског права у складу са законским прописима и језичком нормом.</p>
	<p>Податак о години рођења – смрти аутора и коаутора утврђује се на основу изјаве издавача.</p>
	<p>Податке о језику каталогизоване публикације и години рођења – смрти аутора издавач уноси у прописани образац за CIP.</p>
	<p class="f">––––––––––––––</p>
	<p class="f"><i><sup>9</sup> International Standard Bibliographic Description (ISBD). Consolidated ed., 2011.</i></p>
	<p class="f"><i><sup>10</sup> Cooperative Machine-Readable Cataloguing.</i></p>
	<p>&nbsp;</p>
	<p class="clan">Члан 5.</p>
	<p>Захтев за израду CIP-a издавач подноси на прописаном обрасцу и уз њега прилаже публикацију припремљену за објављивање у складу са чланом 3, став 1. овога правилника.</p>
	<p>CIP се израђује на основу описних елемената преузетих из саме публикације за чију веродостојност одговара издавач.</p>
	<p>CIP не представља замену за импресум.</p>
	<p>CIP се штампа у публикацији издвојен од осталих података и графички истакнут, у неизмењеном облику у прописном формату, или у стандардизованом скраћеном облику.</p>
	<p>За некњижну грађу, новине и електронске изворе на којима, из графичких разлога, није обезбеђен простор за комплетан каталошки запис, уносе се стандардизовани скраћени подаци.</p>
	<p>Издавач серијских публикација дужан је да CIP одштампа на сваком следећем броју.</p>
	<p>Сваку накнадну измену, по добијеном CIP-у, издавач је дужан да достави Библиотеци пре штампања публикације.</p>
	<p class="clan">Члан 6.</p>
	<p>За свако ново издање публикације израђује се нови CIP.</p>
	<p>Под новим издањем подразумева се сваки отисак који садржи промену било којег описног елемента у публикацији (редног број издања, податка о издању, године издавања, опсега, прилога, тиража, повеза, формата, бележака и напомена, језика, писма и слично).</p>
	<p>Нови CIP за серијску публикацију израђује се у случају кад се мења неки од описних елемената који су наведени у CIP-у (наслов, поднаслов, уредник, место издавања, издавач, формат и слично).</p>
	<p class="clan">Члан 7.</p>
	<p>Библиотека је дужна да CIP изради и достави издавачу заједно са публикацијом наредног радног дана од подношења захтева. Издавач може преузети CIP лично, или му CIP може бити достављен факсом или мејлом.</p>
	<p>У случају да издавач у року од петнаест дана не преузме публикацију, Библиотека није дужна да је чува.</p>
	<p class="clan">Члан 8.</p>
	<p>Накнаду за израду CIP-a плаћа издавач. </p>
	<p>Доказ о уплати накнаде издавач подноси уз приложену публикацију и захтев (прописани формулар) за израду CIP-a.</p>
	<p>Дупликат каталошког записа издаје се на писмени, образложени захтев издавача и посебно се наплаћује.</p>
	<p class="clan">Члан 9.</p>
	<p>Издавачу који није доставио обавезни примерак публикација у законском року, Библиотека неће израдити CIP, нити доделити одговарајуће међународне ознаке и универзалне стандардне бројеве за нову публикацију до предаје обавезног примерка претходно објављене публикације.</p>
	<p>Уколико је издавач био оправдано спречен да достави обавезни примерак, може поднети захтев надлежној библиотеци ради накнадног достављања. У Народној библиотеци Србије о оправданости захтева издавача одлучују: управник или заменик управника и руководилац Сектора библиотечко-информациону делатност или начелник Одељења обавезног примерка или начелници одељења обраде.</p>
	<p>У Библиотеци Матице српске о оправданости захтева издавача одлучује Комисија у саставу: управник, заменик управника и руководилац Одељења за набавку и размену публикација.</p>
	<p class="clan">Члан 10.</p>
	<p>У случају израде CIP-a од стране неовлашћеног лица, односно неовлашћене институције, Библиотека ће предузети одговарајуће законске мере.</p>
	<p class="clan">Члан 11. </p>
	<p>Ово стручно упутство ступа на снагу осмог дана од дана објављивања у ,,Службеном гласнику Републике Србије”.</p>
	<p class="potpis"><span class="bold">Народна библиотека Србије</span></p>
	<p class="potpis">В.д. управника,</p>
	<p class="potpis"><span class="bold">Дејан Ристић, </span>с.р.</p>

