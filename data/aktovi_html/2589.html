


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		color: #008000;
	}
	.auto-style2 {
		color: #6B6B6B;
	}
	</style>


	<div class="story">
			<p class="redakcijskipreciscentekst">Редакцијски пречишћен текст</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 43. став 3, члана 46. и члана 221. став 1. тачка 1) Закона о здравственом осигурању („Службени гласник РС”, бр. 107/05, 109/05 – исправка, 57/11, 110/12 – УС, 119/12, 99/14, 123/14, 126/14 – УС, 106/15 и 10/16 – др. закон),</p>
			<p class="Basic-Paragraph">Управни одбор Републичког фонда за здравствено осигурање, на седници одржаној 30. маја 2018. године, доноси</p>
			<p class="odluka-zakon">ПРАВИЛНИК </p>
			<p class="odluka-zakon">о Листи лекова који се прописују и издају на терет средстава обавезног здравственог осигурања </p>
			<p class="centar">"Службени гласник РС", бр. 45 од 13. јуна 2018, 52 
			од 6. јула 2018 - исправка, 63 од 17. августа 2018, 90 од 21. 
			новембра 2018, 5 од 31. јануара 2019.</p>
			<p><em>НАПОМЕНА ИЗДАВАЧА:
</em>
</p>
			<p class="MsoNormal"><span lang="SR-CYRL-RS"><em>Правилник о 
			изменама и допунама Правилника </em></span><span lang="EN-US"><em>о 
			Листи лекова који се прописују и издају на терет средстава обавезног 
			здравственог осигурања </em></span><span lang="SR-CYRL-RS"><em>
			(„Службени гласник РС“, број </em></span><span><em>5/2019</em></span><span lang="SR-CYRL-RS"><em>)
			</em></span><span lang="EN-US"><em>ступа на снагу осмог дана од дана 
			објављивања у „Службeном гласнику Републике Србије”, </em></span>
			<span lang="SR-CYRL-RS"><em>односно 8. фебруара 2019. године, </em>
			</span><span lang="EN-US"><em>осим одредаба члана 1. став 2, члана 
			2. ст. 1, 9. и 10, члана 3. ст. 2. и 5, члана 4. став 3, члана 6. 
			став 9, члана 7. ст. 2. и 5, члана 9. ст. 5, 13. и 14, члана 11. ст. 
			3. и 7, члана 15. став 2. и члана 16. ст. 1. и 3, које се примењују 
			по истеку 30 дана од дана ступања на снагу овог правилника</em></span><span lang="SR-CYRL-RS"><em> 
			(види члан 29. Правилника – 5/2019-96).</em><o:p></o:p></span></p>
			<p class="clan">Члан 1.</p>
			<p class="Basic-Paragraph">Овим правилником утврђује се Листа лекова који се прописују и издају на терет средстава обавезног здравственог осигурања (у даљем тексту: Листа лекова) и износ средстава који се обезбеђује из средстава обавезног здравственог осигурања, односно износ средстава који обезбеђује осигурано лице.</p>
			<p class="Basic-Paragraph">Листа лекова из става 1. овог члана одштампана је уз овај правилник и чини његов саставни део.</p>
			<p class="clan">Члан 2.</p>
			<p class="Basic-Paragraph">Листу лекова из члана 1. став 1. овог правилника чине:</p>
			<p class="Basic-Paragraph">1) А. Лекови који се прописују и издају на обрасцу лекарског рецепта (у даљем тексту: Листа А);</p>
			<p class="Basic-Paragraph">2) А1. Лекови који се прописују и издају на обрасцу лекарског рецепта, а који имају терапијску паралелу (терапијску алтернативу) лековима у Листи А (у даљем тексту: Листа A1);</p>
			<p class="Basic-Paragraph">3) Б. Лекови који се примењују у току амбулантног односно болничког лечења у здравственим установама (у даљем тексту: Листа Б);</p>
			<p class="Basic-Paragraph">4) Ц. Лекови са посебним режимом (у даљем тексту: Листа Ц); </p>
			<p class="Basic-Paragraph">5) Д. Лекови који немају дозволу у Републици Србији, а неопходни су у дијагностици и терапији – нерегистровани лекови, а изузетно и лекови за које је издата дозвола за лек у Републици Србији и који су истог ИНН као лек који се налази на Листи лекова, али који није доступан на тржишту Републике Србије у количинама које су неопходне за остваривање здравствене заштите осигураних лица, односно који је повучен из промета (у даљем тексту: Листа Д).</p>
			<p class="Basic-Paragraph">Лекови из става 1. овог члана разврстани су у групе према анатомско-терапијско-хемијској класификацији лекова (АТЦ) и то: </p>
			<p class="Basic-Paragraph">Листа А састоји се из 14 група лекова,</p>
			<p class="Basic-Paragraph">Листа А1 састоји се из 12 група лекова,</p>
			<p class="Basic-Paragraph">Листа Б састоји се из 12 група лекова,</p>
			<p class="Basic-Paragraph">Листа Ц састоји се из 5 група лекова,</p>
			<p class="Basic-Paragraph">Листа Д састоји се из 14 група лекова.</p>
			<p class="clan">Члан 3.</p>
			<p class="Basic-Paragraph">Листa А, Листа А1, Листа Б и Листа Ц садрже:</p>
			<p class="Basic-Paragraph">– следеће податке о леку:</p>
			<p class="Basic-Paragraph">1) шифра јединствене класификације лека – ЈКЛ,</p>
			<p class="Basic-Paragraph">2) шифра лека анатомско-терапијско-хемијска – АТЦ,</p>
			<p class="Basic-Paragraph">3) интернационално незаштићено име лека – ИНН,</p>
			<p class="Basic-Paragraph">4) заштићено име лека,</p>
			<p class="Basic-Paragraph">5) фармацеутски облик лека – ФО,</p>
			<p class="Basic-Paragraph">6) паковање и јачина лека,</p>
			<p class="Basic-Paragraph">7) назив произвођача лека,</p>
			<p class="Basic-Paragraph">8) држава производње лека,</p>
			<p class="Basic-Paragraph">9) цена лека на велико за паковање,</p>
			<p class="Basic-Paragraph">10) дефинисана дневна доза – ДДД,</p>
			<p class="Basic-Paragraph">11) цена лека на велико по ДДД,</p>
			<p class="Basic-Paragraph">12) партиципација осигураног лица,</p>
			<p class="Basic-Paragraph">13) индикација,</p>
			<p class="Basic-Paragraph">14) напомена;</p>
			<p class="Basic-Paragraph">– следеће податке о дијететском производу:</p>
			<p class="Basic-Paragraph">1) шифра (додељује Републички фонд за здравствено осигурање, у даљем тексту: Републички фонд),</p>
			<p class="Basic-Paragraph">2) шифра анатомско-терапијско-хемијска – АТЦ, </p>
			<p class="Basic-Paragraph">3) интернационално незаштићено име – ИНН,</p>
			<p class="Basic-Paragraph">4) заштићено име,</p>
			<p class="Basic-Paragraph">5) фармацеутски облик – ФО,</p>
			<p class="Basic-Paragraph">6) паковање и јачина,</p>
			<p class="Basic-Paragraph">7) назив произвођача,</p>
			<p class="Basic-Paragraph">8) држава производње,</p>
			<p class="Basic-Paragraph">9) цена на велико за паковање,</p>
			<p class="Basic-Paragraph">10) партиципација осигураног лица,</p>
			<p class="Basic-Paragraph">11) индикација,</p>
			<p class="Basic-Paragraph">12) напомена;</p>
			<p class="Basic-Paragraph">Листа Д садржи следеће податке о леку:</p>
			<p class="Basic-Paragraph">1) шифра лека (додељује Републички фонд),</p>
			<p class="Basic-Paragraph">2) шифра лека анатомско-терапијско-хемијска – АТЦ,</p>
			<p class="Basic-Paragraph">3) интернационално незаштићено име лека – ИНН,</p>
			<p class="Basic-Paragraph">4) фармацеутски облик лека – ФО,</p>
			<p class="Basic-Paragraph">5) јачина лека,</p>
			<p class="Basic-Paragraph">6) индикације.</p>
			<p class="clan">Члан 4.</p>
			<p class="Basic-Paragraph">За одређене лекове са Листе лекова, утврђује се ограничење у прописивању у односу на:</p>
			<p class="Basic-Paragraph">1) медицинску дијагнозу утврђену у складу са Међународном класификацијом болести – Десета ревизија (МКБ-10);</p>
			<p class="Basic-Paragraph">2) мишљење лекара одговарајуће специјалности (које важи до наредне контроле код лекара специјалисте);</p>
			<p class="Basic-Paragraph">3) мишљење три лекара одговарајуће специјалности референтне здравствене установе (које важи до наредне контроле код тих лекара специјалиста у референтној здравственој установи);</p>
			<p class="Basic-Paragraph">4) мишљење надлежне стручне комисије Републичког фонда за одобравање употребе одређеног лека, коју образује и именује директор Републичког фонда (у даљем тексту: Комисија РФЗО);</p>
			<p class="Basic-Paragraph">5) број паковања лека који се могу прописати на један лекарски рецепт. </p>
			<p class="Basic-Paragraph">При увођењу новог лека у терапију, на један лекарски рецепт може се прописати највише једно паковање лека.</p>
			<p class="Basic-Paragraph">Изузетно од става 2. овог члана, за лекове из групе имуносупресивних лекова (АТЦ класификација: L04) на један лекарски рецепт може се прописати више од једног паковања лека.</p>
			<p class="clan">Члан 5.</p>
			<p class="Basic-Paragraph">За лекове са Листе А, утврђује се партиципација коју плаћају осигурана лица у фиксном износу од 50 динара за сваку количину издатог лека која је једнака или мања од количине лека у паковању на Листи лекова. </p>
			<p class="Basic-Paragraph">За лекове са Листе А1, утврђује се партиципација у процентуалном износу од 10% до 90% од цене лека на мало, коју плаћају сва лица.</p>
			<p class="Basic-Paragraph">За ампулиране лекове са Листе Б, који се апликују у здравственим установама које обављају здравствену делатност на примарном нивоу, утврђује се партиципација у износу од 50 динара по једном налогу, коју плаћају осигурана лица.</p>
			<p class="Basic-Paragraph">За лекове са Листе А и Листе А1, који се користе у току болничког лечења, осигурана лица не плаћају партиципацију у фиксном и процентуалном износу. </p>
			<p class="Basic-Paragraph">За лекове са Листе Б, Листе Ц и Листе Д, Републички фонд обезбеђује средства у пуном износу од цене лека.</p>
			<p class="clan">Члан 6.</p>
			<p class="Basic-Paragraph">За лекове са Листе лекова које је осигурано лице набавило у иностранству, у складу са општим актом Републичког фонда, утврђује се партиципација у износу од 20% од динарског износа цене лека по једном паковању.</p>
			<p class="clan">Члан 7.</p>
			<p class="Basic-Paragraph">Партиципацију за лекове са Листе А и Листе Б из члана 5. ст. 1. и 3. овог правилника не плаћају:</p>
			<p class="Basic-Paragraph">1) ратни војни инвалиди, мирнодопски војни инвалиди и цивилни инвалиди рата;</p>
			<p class="Basic-Paragraph">2) слепа лица и трајно непокретна лица, као и лица која остварују новчану накнаду за туђу помоћ и негу другог лица, у складу са законом;</p>
			<p class="Basic-Paragraph">3) деца, ученици и студенти до краја прописаног школовања, а најкасније до навршених 26 година живота;</p>
			<p class="Basic-Paragraph">4) жене у току трудноће, порођаја и 12 месеци после порођаја. </p>
			<p class="clan">Члан 8.</p>
			<p class="Basic-Paragraph">Лекови са Листе А и Листе Б из члана 5. ст. 1. и 3. овог правилника обезбеђују се у пуном износу без плаћања партиципације:</p>
			<p class="Basic-Paragraph">1) привремено расељеним лицима са територије АП Косово и Метохија, којима је то својство утврдио надлежни републички огран;</p>
			<p class="Basic-Paragraph">2) осигураницима из члана 22. ст. 1. и 4. Закона о здравственом осигурању као и члановима уже породице осигураника из члана 22. став 1. тач. 7)–9), 11) и 16) и став 4. Закона о здравственом осигурању;</p>
			<p class="Basic-Paragraph">3) осигураницима из чл. 17. и 23. Закона о здравственом осигурању као и члановима њихових породица, чији су приходи испод износа утврђених у складу са одредбама подзаконског акта којим је регулисан садржај и обим права на здравствену заштиту из обавезног здравственог осигурања и партиципација. </p>
			<p class="clan">Члан 9.</p>
			<p class="Basic-Paragraph">Даном ступања на снагу овог правилника престаје да важи Правилник о Листи лекова који се прописују и издају на терет средстава oбавезног здравственог осигурања („Службени гласник РС”, бр. 45/17, 56/17 – исправка, 70/17, 76/17, 87/17, 89/17 – исправка, 103/17 и 19/18). </p>
			<p class="clan">Члан 10.</p>
			<p class="Basic-Paragraph">Овај правилник, по добијању сагласности Владе, ступа на снагу наредног дана од дана објављивања у „Службеном гласнику Републике Србије”, осим дела Правилника којим су утврђени лекови: MOLICOR (ЈКЛ 1102519), CARDISTEPS (ЈКЛ 1103374), CASCATA (ЈКЛ 1103379 и ЈКЛ 1103378), ROSUVASTATIN ATB (ЈКЛ 1104381 и ЈКЛ 1104380), FIUMIN (ЈКЛ 1139117), FORTECORTIN (ЈКЛ 1047144 и ЈКЛ 1047145), ZINNAT (ЈКЛ 3321956 и ЈКЛ 3321957), EVIPLERA (ЈКЛ 1328443), ALOPURINOL BELUPO (ЈКЛ 1168051 и ЈКЛ 1168052), CODEXY (ЈКЛ 1087448, ЈКЛ 1087449 и ЈКЛ 1087450), TARGINACT (ЈКЛ 1087660, ЈКЛ 1087662, ЈКЛ 1087664 и ЈКЛ 1087666), PREGABALIN MYLAN PHARMA (ЈКЛ 1084144 и ЈКЛ 1084145), UNILAT (ЈКЛ 7099155), GLICLADA SR (ЈКЛ 1042028 и ЈКЛ 1042029), GLUKOWIN (ЈКЛ 1042032), FLEKANID (ЈКЛ 1101422, ЈКЛ 1101423 и ЈКЛ 1101425), CORAXAN (ЈКЛ 1109125 и ЈКЛ 1109126), DIUVER (ЈКЛ 1400476 и ЈКЛ 1400475), INSPRA (ЈКЛ 1400480 и ЈКЛ 1400481), FURAS (ЈКЛ 1400000), NATRIXAM (ЈКЛ 1104650 и ЈКЛ 1104651), VIACORAM (ЈКЛ 1103620 и ЈКЛ 1103621), TARKA (ЈКЛ 1403666 и ЈКЛ 1403667), VALODIP (ЈКЛ 1103804, ЈКЛ 1103805 и ЈКЛ 1103806), FIBRETA (ЈКЛ 1104236), TREAKOL (ЈКЛ 1104010 и ЈКЛ 1104011), TRINOMIA (ЈКЛ 1104640, ЈКЛ 1104641 и ЈКЛ 1104642), TAMSUDIL T (ЈКЛ 1134666), DUTASTERID ADOC (ЈКЛ 1134307), MOLOXIN (ЈКЛ 1329006 и ЈКЛ 1329007), KVENTIAX SR (ЈКЛ 1070331, ЈКЛ 1070332, ЈКЛ 1070330 и ЈКЛ 1070333), CAMPRAL (ЈКЛ 1075310), SPIOLTO RESPIMAT (ЈКЛ 7114247), који се примењује по истеку 30 дана од дана ступања на снагу овог правилника.</p>
			<p class="potpis">01/2 број 110-80/18</p>
			<p class="potpis">У Београду, 30. маја 2018. године</p>
			<p class="potpis"><span class="bold">Управни одбор Републичког фонда <br>за здравствено осигурање</span></p>
			<p class="potpis">Председник,</p>
			<p class="potpis"><span class="bold">Вања Мандић,</span> с.р</p>
			<p class="clan" style="text-align: right">Прилози</p><p>&nbsp;</p><p><em>НАПОМЕНА 
			ИЗДАВАЧА: </em>
			</p><p><em>Исправком Правилника о Листи лекова који се прописују и 
			издају на терет средстава обавезног здравственог осигурања 
			("Службени гласник РС", број 52/2018), исправљене су Листа А1 и 
			Листа Б (види Исправку - 52/2018-126)</em></p><p><em>Правилником о 
			изменама и допунама Правилника о Листи лекова који се прописују и 
			издају на терет средстава обавезног здравственог осигурања 
			(„Службени гласник РС“, број 63/2018) измењене су листе А, А1, Б, Б1 
			и Ц (види Правилник - 63/2018-42). Овај правилник ступио је на снагу 
			наредног дана од дана објављивања у „Службeном гласнику Републике 
			Србије”, односно 18. августа 2018. године, осим одредаба члана 2. 
			став 2, члана 3. став 2, члана 4. став 1, члана 5. ст. 1, 4, 5. и 8, 
			члана 6. став 3, члана 7. став 2, члана 8, члана 9. став 2. и члана 
			10. став 2, које се примењују по истеку 30 дана од дана ступања на 
			снагу Правилника, односно 18. септембра 2018. године и одредбе члана 
			14. став 19. која се примењује од 1. јануара 2019. године (види члан 
			25. Правилника – 63/2018-42).</em></p><p><em>Правилником о допуни 
			Правилника о Листи лекова који се прописују и издају на терет 
			средстава обавезног здравственог осигурања („Службени гласник РС“, 
			број 90/2018) који је ступио на снагу осмог дана од дана објављивања 
			у „Службeном гласнику Републике Србије”, односно 29. новембра 2018. 
			године, а примењиваће се од 1. јануара 2019. године, допуњена је 
			Листа Д (види члан 1. Правилника - 90/2018-42).</em></p>
			<p><em>Правилником о изменама и допунама Правилника о Листи лекова 
			који се прописују и издају на терет средстава обавезног здравственог 
			осигурања („Службени гласник РС“, број 5/2019) измењене су листе А, 
			А1, Б, Б1, Ц и Д (види Правилник - 5/2019-96). Овај правилник je ступио 
			на снагу осмог дана од дана објављивања у „Службeном гласнику 
			Републике Србије”, односно 8. фебруара 2019. године, осим одредаба 
			члана 1. став 2, члана 2. ст. 1, 9. и 10, члана 3. ст. 2. и 5, члана 
			4. став 3, члана 6. став 9, члана 7. ст. 2. и 5, члана 9. ст. 5, 13. 
			и 14, члана 11. ст. 3. и 7, члана 15. став 2. и члана 16. ст. 1. и 
			3, које се примењују по истеку 30 дана од дана ступања на снагу овог 
			правилника (види члан 29. Правилника - 5/2019-96).</em><br class="Apple-interchange-newline">
			</p><p><em>Пречишћен текст Листе 
			лекова, без посебно означених измена и допуна, преузет је са 
			вебсајта Републичког фонда за здравствено осигурање:</em></p><p>
			&nbsp;</p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/1_A_lista_primena_od_08_02_2019.pdf&amp;doctype=reg&amp;abc=cba&amp;eli=true&amp;eliActId=427715&amp;regactid=427715" target="_blank">Листа А - Лекови који се прописују и издају на обрасцу лекарског рецепта</a>
			<span class="auto-style2"><em>(примењује се од 8. фебруара 2019. 
			године)</em></span></p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/2_A_lista_primena_od_11_03_2019.pdf&amp;doctype=reg&amp;abc=cba&amp;eli=true&amp;eliActId=427715&amp;regactid=427715" target="_blank">Листа А - Лекови који се прописују и издају на обрасцу лекарског рецепта</a>
			<span class="auto-style2"><em>(примењује се од 11. марта 2019. 
			године)</em></span></p>
			<p>&nbsp;</p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/3_A1_lista_primena_od_08_02_2019.pdf&amp;doctype=reg&amp;abc=cba&amp;eli=true&amp;eliActId=427715&amp;regactid=427715" target="_blank">Листа А1 - Лекови који се прописују и издају на обрасцу лекарског рецепта, а који имају терапијску паралелу (терапијску алтернативу) лековима у листи А</a><span class="auto-style2"><em> 
			(примењује се од 8. фебруара 2019. године)</em></span></p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/4_A1_lista_primena_od_11_03_2019.pdf&amp;doctype=reg&amp;abc=cba&amp;eli=true&amp;eliActId=427715&amp;regactid=427715" target="_blank">Листа А1 - Лекови који се прописују и издају на обрасцу лекарског рецепта, а који имају терапијску паралелу (терапијску алтернативу) лековима у листи А</a><span class="auto-style2"><em> 
			(примењује се од 11. марта 2019. године)</em></span></p>
			<p>&nbsp;</p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/5_B_lista_primena_od_08_02_2019.pdf&amp;doctype=reg&amp;abc=cba&amp;eli=true&amp;eliActId=427715&amp;regactid=427715" target="_blank">Листа Б - Лекови који се примењују у току амбулантног, односно болничког лечења у здравственим установама</a><span class="auto-style2">
			<em>(примењује се од 8. фебруара 2019. године)</em></span></p>
			<p>&nbsp;</p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/6_C_lista_primena_od_08_02_2019.pdf&amp;doctype=reg&amp;abc=cba&amp;eli=true&amp;eliActId=427715&amp;regactid=427715" target="_blank">Листа Ц - Лекови са посебним режимом издавања</a>
			<span class="auto-style2"><em>(примењује се од 8. фебруара 2019. 
			године)</em></span></p>
			<p>&nbsp;</p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/7_D_Lista_primena_od_08_02_2019.pdf&amp;doctype=reg&amp;abc=cba&amp;eli=true&amp;eliActId=427715&amp;regactid=427715" target="_blank">Листа Д - Лекови који немају дозволу за стављање у промет у Републици Србији, а неопходни су у дијагностици и терапији - нерегистровани лекови</a><span class="auto-style2">
			<em>(примењује се од 8. фебруара 2019. године)</em></span></p>
			<p>&nbsp;</p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/Legenda.pdf&amp;doctype=reg&amp;abc=cba&amp;eli=true&amp;eliActId=427715&amp;regactid=427715" target="_blank">Легенда и скраћенице</a></p>

			
			
		
			
	</div>

