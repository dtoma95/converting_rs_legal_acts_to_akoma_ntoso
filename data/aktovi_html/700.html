


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="nevazeciakt">Неважећи акт</p>
				<p>&nbsp;</p>
				<p>&nbsp;</p>
				<p>&nbsp;</p>
				<p>На основу 28. став 4. Закона о туризму („Службени гласник РС”, бр. 36/09, 88/10, 99/11 – др. закон, 93/12 и 84/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">&nbsp;</p>
				<p class="odluka-zakon">УРЕДБУ</p>
				<p class="naslov">о условима и начину доделе и коришћења кредитних средстава за подстицање квалитета туристичке понуде</p>
				<p class="auto-style1">"Службени гласник РС", број 22 од 4. 
				марта 2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овом уредбом утврђују се услови и начин доделе и коришћења кредитних средстава за финансирање пројеката унапређења квалитета туристичке понуде физичких лица и привредних друштава из области туризма (у даљем тексту: пројекат), у износу средстава која су за ове намене опредељена у буџету Републике Србије (у даљем тексту: кредитна средства).</p>
				<p class="clan">Члан 2.</p>
				<p>Учешће кредитних средстава у финансирању пројекта не може бити веће од 50% од укупне вредности тог пројекта.</p>
				<p class="clan">Члан 3.</p>
				<p>Квалификовање пројеката врши се на основу:</p>
				<p>1) економске оправданости пројекта;</p>
				<p>2) оцене финансијског стања и кредитне способности подносиоца захтева;</p>
				<p>3) квалитета понуђених инструмената обезбеђења враћања кредитних средстава.</p>
				<p>Квалификовање пројеката врши Фонд за развој Републике Србије (у даљем тексту: Фонд) сагласно закљученом комисионом уговору са министарством надлежним за послове туризма (даљем тексту: Министарство).</p>
				<p>Уколико се као средство обезбеђења враћања кредитних средстава нуди безусловна банкарска гаранција, предлог за одобрење/одбијање захтева за кредит Фонд ће дати искључиво на основу оцене квалитета поменутог средства обезбеђења.</p>
				<p>Уколико је подносилац захтева за доделу кредитних средстава пољопривредно газдинство, квалификовање пројекта Фонд врши на основу оцене понуђених инструмената обезбеђења враћања кредитних средстава.</p>
				<p class="clan">Члан 4.</p>
				<p>Оцена и рангирање квалификованих пројеката врши се на основу:</p>
				<p>1) усклађености пројекта са Стратегијом развоја туризма Републике Србије и другим планским документима;</p>
				<p>2) усклађености пројекта са прописима о минимално техничким условима за уређење и опремање угоститељских објеката;</p>
				<p>3) очекиваног доприноса унапређењу стандарда и квалитета туристичке понуде;</p>
				<p>4) нивоа развијености општине на којој се реализује пројекат;</p>
				<p>5) усклађености архитектуре и габарита објекта са амбијенталном целином.</p>
				<p class="clan">Члан 5.</p>
				<p>Основни циљеви су:</p>
				<p>1) унапређење квалитета туристичке понуде и интензивирање њеног коришћења, што подразумева:</p>
				<p>(1) изградњу, уређење и реконструкцију хотелских и других смештајних капацитета, ресторана и објеката спортско-рекреативног и забавног садржаја,</p>
				<p>(2) рестаурацију руралних објеката и њихово претварање у туристичке капацитете,</p>
				<p>(3) набавку, реконструкцију и адаптацију плутајућих објеката, као и превозних и рекреативних средстава намењених посетиоцима и туристима,</p>
				<p>(4) унапређење маркетинга домаће угоститељске понуде,</p>
				<p>(5) дизајн, припрему производње и производњу сувенира;</p>
				<p>2) изградња туристичке инфраструктуре и супраструктуре;</p>
				<p>3) усклађивање туристичких капацитета са Законом о туризму („Службени гласник РС”, бр. 36/09, 88/10, 99/11 – др. закон, 93/12 и 84/15).</p>
				<p class="clan">Члан 6.</p>
				<p>Право на коришћење кредитних средстава има:</p>
				<p>1) привредно друштво регистровано за обављање делатности у области туризма;</p>
				<p>2) предузетник који је регистрован за обављање делатности у области туризма;</p>
				<p>3) пољопривредно газдинство уписано у Регистар пољопривредних газдинстава у складу са Законом о пољопривреди и руралном развоју.</p>
				<p class="clan">Члан 7.</p>
				<p>Захтев за коришћење кредитних средстава нарочито садржи: основне податке о подносиоцу захтева, основне податке о пројекту, план финансирања пројекта и време реализације пројекта.</p>
				<p>Уз захтев из става 1. овог члана подноси се документација дефинисана Конкурсом за доделу кредитних средстава за подстицање квалитета угоститељске понуде из области туризма.</p>
				<p>Захтев и документација из ст. 1. и 2. овог члана подносе се у два примерка Министарству, путем поште, односно преко писарнице Министарства. Подносилац захтева може да оствари право на коришћење кредитних средстава само по једном захтеву у току буџетске године.</p>
				<p class="clan">Члан 8.</p>
				<p>О захтеву за коришћење кредитних средстава, у складу са овом уредбом, одлучује комисија коју решењем образује министар надлежан за послове туризма.</p>
				<p>Комисија из става 1. овог члана не разматра захтеве који нису квалификовани, односно не разматра непотпуне захтеве и захтеве који нису оцењени позитивно од стране Фонда.</p>
				<p>Међусобна права и обавезе у вези са коришћењем кредитних средстава уређују се уговором који закључују Министарство и корисник кредитних средстава.</p>
				<p class="clan">Члан 9.</p>
				<p>Кредитна средства реализују се преко Фонда, уз валутну клаузулу, са каматном стопом од 1% на годишњем нивоу.</p>
				<p>Валутна клаузула, у смислу ове уредбе, јесте утврђивање дуга у еврима на дан пуштања кредитних средстава у течај и прерачунавање дуга у динарској противвредности по средњем курсу Народне банке Србије на дан доспећа.</p>
				<p class="clan">Члан 10.</p>
				<p>Инструменти обезбеђења враћања кредитних средстава су:</p>
				<p>1) сопствена соло меница и хипотека на непокретности – грађевинском објекту, објекту у изградњи или грађевинском земљишту у приватној својини, у односу 1:1 на укупну вредност одобрених кредитних средстава или</p>
				<p>2) сопствена меница са авалом пословне банке или</p>
				<p>3) гаранција пословне банке.</p>
				<p>Минимални износ одобрених кредитних средстава за пољопривредна газдинства, предузетнике и микро привредна друштва је 500.000 динара, а минимални износ одобрених кредитних средстава за мала и средња привредна друштва је 2.000.000 динара.</p>
				<p class="clan">Члан 11.</p>
				<p>Корисник кредитних средстава и Фонд закључују уговор о коришћењу кредитних средстава у року од 60 дана од дана закључења уговора из члана 8. став 3. ове уредбе. Уколико корисник кредитних средстава не закључи уговор са Фондом у предвиђеном року, уговор са Министарством се аутоматски раскида.</p>
				<p>Рок отплате додељених кредитних средстава је до 72 месеца по истеку одложног рока који траје 12 месеци и рачуна се од дана првог повлачења кредитних средстава, осим за „green field” инвестиције којима се финансира изградња туристичке инфраструктуре и супраструктуре, за које одложни рок траје 24 месеца и рачуна се од првог повлачења кредитних средстава.</p>
				<p>Отплата кредитних средстава вршиће се у тромесечним ануитетима који доспевају 31. марта, 30. јуна, 30. септембра и 31. децембра у години.</p>
				<p>Репрограм и одлагање плаћања доспелог дуга одобреног кредита за намене из члана 1. ове уредбе, Фонд може одобрити у складу са условима и критеријумима које утврди.</p>
				<p>На захтев корисника кредитних средстава, која су одобрена по уредбама из претходних година, као и корисника кредитних средстава, која су одобрена по основу пројеката Националног инвестиционог плана, у складу са условима и критеријумима које утврди, Фонд може одобрити репрограм кредита, финансијско реструктурирање пласмана, унапред припремљене планове реорганизације и планове реорганизације привредних субјеката у поступку стечаја, као и споразумно регулисање доспелих обавеза.</p>
				<p>Фонд извештава Министарство о предузетим радњама из ст. 4. и 5. овог члана.</p>
				<p class="clan">Члан 12.</p>
				<p>Корисници кредитних средстава су дужни да омогуће контролу наменског трошења средстава од стране Министарства.</p>
				<p class="clan">Члан 13.</p>
				<p>Фонд ће тромесечно, по уплатама доспелих ануитета од стране корисника кредитних средстава, извештавати Министарство о износу враћених кредитних средстава.</p>
				<p class="clan">Члан 14.</p>
				<p>Кредитна средства која се отплаћују по ануитетима у складу са уредбама за подстицање квалитета угоститељске понуде на основу којих су одобрени кредити у претходним годинама, као и средства одобрена по основу пројеката Националног инвестиционог плана, враћају се Фонду и користе се као кредитна средства за исте намене, као и за покриће трошкова провизије Фонда за обављање комисионих послова и трошкова Фонда у поступцима принудне наплате кредита пласираних у претходним годинама.</p>
				<p class="clan">Члан 15.</p>
				<p>Даном ступања на снагу ове уредбе, престаје да важи Уредба о условима и начину доделе и коришћења кредитних средстава за подстицање квалитета туристичке понуде („Службени гласник РС”, бр. 22/13, 68/13 и 30/15).</p>
				<p class="clan">Члан 16.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-13609/2015-2</p>
				<p class="auto-style2">У Београду, 3. марта 2016. године </p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
	</div>

