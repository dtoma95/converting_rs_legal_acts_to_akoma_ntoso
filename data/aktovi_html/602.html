


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 45. став 3. Закона о полицији („Службени гласник РС”, број 6/16),</p>
				<p>Влада доноси</p>
				<p class="odluka-zakon">КОДЕКС</p>
				<p class="odluka-zakon">полицијске етике</p>
				<p class="centar">"Службени гласник РС", број 17 од 6. марта 
				2017.</p>
				<p class="centar">&nbsp;</p>
				<p class="bold">Садржина кодекса</p>
				<p class="clan">Члан 1.</p>
				<p>Полиција, ради очувањa и промовисањa достојанства и угледа полицијских службеника, кроз подизање њихове свести о значају поштовања етичких принципа и стандарда, као и јачања поверења грађана у рад Министарства унутрашњих послова (у даљем тексту: Министарство) има Кодекс полицијске етике (у даљем тексту: Кодекс), који представља скуп правила о етичком поступању полицијских службеника у Министарству, којим се пружа подршка владавини права и који је у складу са Европским кодексом полицијске етике и другим међународним актима који се односе на полицију.</p>
				<p>Кодексом се уређују односи између полицијских службеника, као и њихов однос према грађанима, државним органима и другим институцијама, невладиним организацијама и правним лицима, у циљу остваривања националних и међународних етичких принципа полицијског поступања и пружања подршке владавини права.</p>
				<p class="bold">Примена</p>
				<p class="clan">Члан 2.</p>
				<p>Полицијски службеници, руковођени функцијом обављања полицијских послова у демократском друштву, као и принципом владавине права, поступањем сагласно Кодексу изражавају вољу, спремност и доследност да своју дужност обављају на законит, професионалан, праведан и хуман начин.</p>
				<p>Кодекс, осим полицијских службеника запослених у Министарству, сходно примењују и грађани који у складу са законом пружају помоћ полицији у обављању полицијских послова, односно пружања помоћи.</p>
				<p class="bold">Поштовање интегритета појединаца и превентивно деловање</p>
				<p class="clan">Члан 3.</p>
				<p>Полицијски службеници штите и поштују људска и мањинска права и слободе, одржавају јавни ред и мир и спроводе закон, боре се против сваког вида криминала, пружају помоћ и служе грађанима и заједници у складу са Уставом, законом и међународним стандардима.</p>
				<p>У случају законског ограничења људских и мањинских права полицијски службеници поступају поштујући достојанство, углед и част сваког појединца и друга основна права и слободе човека.</p>
				<p>Полицијски службеници приликом обављања полицијских послова дају предност превентивном у односу на репресивно деловање. </p>
				<p class="bold">Поштовање права на једнакост пред Уставом и законом</p>
				<p class="clan">Члан 4.</p>
				<p>Приликом поступања полицијски службеници поштују право на једнаку законску заштиту и осигуравају његово остваривање, борећи се против сваког облика дискриминације, била она непосредна или посредна, по било ком основу, a нарочито по основу расе, пола, националне припадности, њихове различитости које проистичу из друштвеног порекла, рођења, вероисповести, политичког или другог уверења или опредељења, рода и родног идентитета имовног стања, културе, језика, психичког или физичког инвалидитета.</p>
				<p class="bold">Заштита угледа и интегритета полицијских службеника</p>
				<p class="clan">Члан 5.</p>
				<p>Интегритет и углед полицијски службеници граде на храбрости, раду и непоколебљивости и стручности, уз поштовање достојанства сваког појединца и закона Републике Србије.</p>
				<p class="bold">Заштита службене дужности</p>
				<p class="clan">Члан 6.</p>
				<p>За свој рад полицијски службеници не захтевају и не примају поклоне, не злоупотребљавају свој службени положај и боре се против сваког облика корупције.</p>
				<p class="bold">Заштита службених података</p>
				<p class="clan">Члан 7.</p>
				<p>Полицијски службеници не откривају и не користе неовлашћено податке до којих су дошли у служби или поводом вршења службе, а нарочито оне који би могли угрозити ток законитог поступка, односно права трећих лица.</p>
				<p class="bold">Јавност рада</p>
				<p class="clan">Члан 8.</p>
				<p>Омогућавањем увида јавности у законит, професионалан, праведан и хуман рад и прихватањем јавности као облика контроле над њим, полицијски службеници доприносе остваривању, изграђивању и учвршћивању угледа Министарства.</p>
				<p class="bold">Професионализам и независност</p>
				<p class="clan">Члан 9.</p>
				<p>Приликом вршења својих дужности, полицијски службеници поступају професионално, одговорно и непристрасно у спровођењу закона.</p>
				<p>Како би на професионалан начин обављали послове из надлежности Министарства, путем стручног оспособљавања и усавршавања, стичу и унапређују знања, вештине, ставове и понашања.</p>
				<p class="bold">Међусобни односи</p>
				<p class="clan">Члан 10.</p>
				<p>Међусобни односи полицијских службеника засновани су на поверењу, поштовању, искрености, узајамној помоћи, толеранцији, солидарности и колегијалности. </p>
				<p class="bold">Заштита полицијске професије</p>
				<p class="clan">Члан 11.</p>
				<p>Руководиоци полицијских службеника, својим законитим, професионалним и етичким понашањем и поступањем, дају подршку и пружају узоран пример полицијским службеницима и унапређују и надограђују њихове међусобне односе.</p>
				<p class="bold">Поштовање Кодекса</p>
				<p class="clan">Члан 12.</p>
				<p>Понашање супротно одредбама Кодекса представља понашање које штети угледу Министарства и полицијске професије.</p>
				<p class="bold">Оспособљавање и усавршавање за примену кодекса</p>
				<p class="clan">Члан 13.</p>
				<p>Кодекс је део програма по којима се запослени у Министарству стручно оспособљавају и усавршавају.</p>
				<p class="bold">Стандарди</p>
				<p class="clan">Члан 14.</p>
				<p>Полицијски службеници у Министарству прихватају следеће стандарде поступања: дужност служења грађанима и заједници, одговарање на потребе и очекивања грађана, поштовање законитости и сузбијање незаконитости, остваривање људских и мањинских права и слобода, недискриминација при извршавању полицијских задатака, сразмерност у употреби средстава принуде, забрана мучења и примене нечовечних и понижавајућих поступака, пружање помоћи настрадалим лицима, придржавање професионалног понашања и интегритета, обавеза заштите тајних података и обавеза одбијања незаконитих наређења и пријављивање корупције.</p>
				<p class="bold">Престанак важења ранијег прописа</p>
				<p class="clan">Члан 15.</p>
				<p>Даном ступања на снагу овог кодекса престаје да важи Кодекс полицијске етике („Службени гласник РС”, број 92/06).</p>
				<p class="bold">Ступање на снагу</p>
				<p class="clan">Члан 16.</p>
				<p>Овај кодекс ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-1788/2017</p>
				<p class="potpis">У Београду, 3. марта 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
	</div>

