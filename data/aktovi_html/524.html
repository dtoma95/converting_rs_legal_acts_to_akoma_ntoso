


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<p>Редакцијски пречишћен текст</p>
	<p>&nbsp;</p>
	<p>&nbsp;</p>
	<p class="odluka-zakon">ЗАКОН</p>
	<p class="odluka-zakon">о поступку регистрације у Агенцији за привредне регистре</p>
	<p class="auto-style1">
	"Службени гласник РС", бр. 99 од 27. 
	децембра 2011, 83 од 5. августа 2014.</p>
	<p class="clan">I. ОСНОВНЕ ОДРЕДБЕ</p>
	<p class="bold">Предмет закона</p>
	<p class="clan">Члан 1.</p>
	<p>Овим законом уређује се поступак регистрације, евидентирања и објављивања података и докумената који су, у складу са посебним законом, предмет регистрације, евиденције и објављивања у регистрима и евиденцијама које води Агенција за привредне регистре (у даљем тексту: Агенција), као и друга питања од значаја за регистрацију, евиденцију и објављивање.</p>
	<p class="bold">Појмови </p>
	<p class="clan">Члан 2.</p>
	<p>Поједини изрази употребљени у овом закону имају следеће значење: </p>
	<p>1) регистар јесте јединствена, централна, електронска база података и докумената који су прописани као предмет регистрације као и докумената на основу којих је извршена регистрација; 
	</p>
	<p>2) податак јесте чињеница која је прописана као предмет регистрације или евиденције или која је од значаја за правни промет;</p>
	<p>3) регистрација јесте упис, промена или брисање података и докумената у регистрима које води Агенција; 
	</p>
	<p>4) регистрациона пријава (у даљем тексту: пријава) јесте поднесак којим се покреће поступак регистрације; 
	</p>
	<p>5) регистратор јесте физичко лице које води регистар, именовано у складу са законом којим се уређује правни положај Агенције; 
	</p>
	<p>6) подносилац пријаве јесте лице овлашћено за подношење пријаве; </p>
	<p>7) објављивање јесте електронско приказивање, на интернет страни Агенције, података и докумената који су предмет регистрације и евидентирања, одлука које су донете у поступку регистрације и евидентирања и података и докумената који нису предмет регистрације и евидентирања, а објављују се у складу са прописима; 
	</p>
	<p>8) извод о регистрованим подацима јесте јавна исправа која садржи регистроване податке о правном или физичком лицу или предмету регистрације, према стању у тренутку издавања извода;</p>
	<p>9) потврда јесте јавна исправа којом се потврђује да ли је податак или документ био регистрован, да ли регистар садржи документ, да ли су одређене чињенице садржане у документима из регистра или којом се потврђују правна стања или последице регистрације; 
	</p>
	<p>10) евиденција јесте јединствена, централна, електронска база података и докумената који су прописани као предмет евидентирања и докумената на основу којих је извршено евидентирање;</p>
	<p>11) извод о евидентираним подацима јесте јавна исправа којом се потврђује да ли је неки податак или документ евидентиран, да ли евиденција садржи неки документ и да ли су одређене чињенице садржане у документима из евиденције; 
	</p>
	<p>12) корисничка апликација јесте апликативно софтверско решење намењено подношењу електронске пријаве; 
	</p>
	<p>13) забележба јесте упис података и докумената који су као такви прописани као предмет забележбе или упис података и докумената који по оцени регистратора представљају чињенице од значаја за правни промет.</p>
	<p class="bold">Начела регистрације </p>
	<p class="clan">Члан 3.</p>
	<p>Поступак регистрације заснива се на начелима:</p>
	<p>1) јавности и доступности, према коме су регистровани подаци и документи јавни и доступни свим лицима, преко интернет стране Агенције и непосредним увидом у регистар, осим ако јавност и доступност није ограничена или искључена законом;</p>
	<p>2) тачности и претпоставке савесности, према коме трећа лица која се у правном промету поуздају у податке из регистара не сносе штетне правне последице због нетачних података у регистрима; 
	</p>
	<p>3) формалности, према коме регистратор доноси одлуке на основу чињеница из пријаве, приложених докумената и регистрованих података, без испитивања тачности чињеница из пријаве, веродостојности приложених докумената и правилности и законитости поступака у коме су документи донети; 
	</p>
	<p>4) времена настанка, према коме се подаци и документи воде у регистру према времену настанка податка, односно документа, изузев ако законом није другачије одређено;</p>
	<p>5) временског редоследа, према коме првенство у одлучивању има раније поднета пријава.</p>
	<p class="bold">Сходна примена закона </p>
	<p class="clan">Члан 4.</p>
	<p>На питања која се односе на поступак регистрације и евидентирања, а која овим законом нису посебно уређена, примењује се закон којим се уређује општи управни поступак. 
	</p>
	<p class="clan">II. ПОСТУПАК РЕГИСТРАЦИЈЕ </p>
	<p class="bold">Покретање поступка </p>
	<p class="clan">Члан 5. </p>
	<p>Поступак регистрације покреће се подношењем пријаве Агенцији, а може да се покрене и по службеној дужности. 
	</p>
	<p class="bold">Покретање поступка подношењем пријаве</p>
	<p class="clan">Члан 6.</p>
	<p>Пријава се подноси на прописаном обрасцу, а ако образац није прописан, у форми поднеска у коме се наводе:</p>
	<p>1) назив регистра коме се пријава подноси; </p>
	<p>2) предмет и врста регистрације;</p>
	<p>3) идентификациони подаци подносиоца пријаве; </p>
	<p>4) на који начин, прописан овим законом, подносилац захтева да му се достави одлука регистратора. 
	</p>
	<p>Уз пријаву се прилажу прописани документи у оригиналу, овереном препису или овереној фотокопији, ако другачије није прописано, као и доказ о уплати накнаде за вођење поступка регистрације.</p>
	<p>Ако је документ поднет на страном језику, прилаже се и превод тог документа сачињен од стране овлашћеног судског тумача. 
	</p>
	<p class="bold">Покретање поступка по службеној дужности </p>
	<p class="clan">Члан 7.</p>
	<p>Поступак регистрације покреће се по службеној дужности, ако је таква регистрација предвиђена законом или када је то у јавном интересу. 
	</p>
	<p class="bold">Забележба</p>
	<p class="clan">Члан 8.</p>
	<p>Упис забележбе врши се на основу пријаве или по службеној дужности, ако регистратор дође до сазнања о чињеницама и документима који су од значаја за правни промет.</p>
	<p class="bold">Начин подношења пријаве </p>
	<p class="clan">Члан 9.</p>
	<p>Пријава се подноси Агенцији, непосредно или поштом.</p>
	<p>Када се пријава подноси поштом, као датум и време подношења пријаве узимају се датум и време пријема пријаве у Агенцији. 
	</p>
	<p><i>Брисан је ранији став 3. (види члан 1. Закона - 83/2014-22)</i></p>
	<p class="bold">Рок за подношење пријаве</p>
	<p class="clan">Члан 10.</p>
	<p>Подносилац пријаве је дужан да Агенцији поднесе пријаву у року од 15 дана од дана настанка податка или документа који су предмет регистрације, односно промене регистрованог податка или документа, ако законом није одређен други рок.</p>
	<p>За пријаву која је поднета по истеку рока из става 1. овог члана плаћа се накнада у складу са прописом којим се уређују накнаде које за своје услуге наплаћује Агенција. 
	</p>
	<p class="bold">Подношење електронске пријаве</p>
	<p class="clan">Члан 11. </p>
	<p>Електронска пријава Агенцији подноси се путем корисничке апликације за пријем електронске пријаве којом се обезбеђује пријем електронских докумената и доказа о уплати накнаде за регистрацију.</p>
	<p>Потписивање електронске пријаве и докумената, као и овера електронских докумената, врши се у складу са прописима којима се уређује електронски потпис и електронски документ.</p>
	<p class="bold">Потврда о примљеној пријави</p>
	<p class="clan">Члан 12.</p>
	<p>Потврда о примљеној пријави издаје се, на захтев подносиоца пријаве, приликом непосредног подношења пријаве Агенцији. 
	</p>
	<p>Потврда о примљеној електронској пријави доставља се на електронску адресу која је регистрована као електронска адреса за пријем поште или на електронску адресу наведену у пријави.</p>
	<p>Потврда о примљеној пријави нарочито садржи број под којим је пријава заведена, датум и време пријема пријаве, врсту пријаве, податке о подносиоцу пријаве и списак приложених докумената.</p>
	<p>На интернет страни Агенције објављују се подаци о примљеној пријави који садрже:</p>
	<p>1) ознаку регистра; </p>
	<p>2) број под којим је пријава заведена; </p>
	<p>3) датум и време пријема пријаве; </p>
	<p>4) врсту пријаве; </p>
	<p>5) податак о подносиоцу пријаве; </p>
	<p>6) податак о статусу у коме се пријава налази. </p>
	<p class="bold">Измена и одустанак од пријаве</p>
	<p class="clan">Члан 13.</p>
	<p>Подносилац пријаве може да измени пријаву или да од ње одустане до доношења одлуке регистратора о пријави.</p>
	<p>Ако подносилац пријаве одустане од пријаве, регистратор доноси решење којим се поступак обуставља.</p>
	<p class="bold">Поступање регистратора по пријави</p>
	<p class="clan">Члан 14.</p>
	<p>По пријему пријаве регистратор проверава да ли су испуњени услови за регистрацију, и то: 
	</p>
	<p>1) да ли је надлежан за поступање по пријави;</p>
	<p>2) да ли је пријаву поднело овлашћено лице; </p>
	<p>3) да ли је податак или документ предмет регистрације;</p>
	<p>4) да ли је податак или документ чија се регистрација захтева већ регистрован;</p>
	<p>5) да ли пријава садржи податке и чињенице потребне за регистрацију;</p>
	<p>6) да ли су уз пријаву приложени прописани документи; </p>
	<p>7) да ли су чињенице из пријаве сагласне чињеницама из докумената приложених уз пријаву и подацима који су регистровани у регистру који поступа по пријави;</p>
	<p>8) да ли је у регистру који поступа по пријави под истим називом већ регистровано друго правно лице или предузетник или је већ поднета пријава за регистрацију под истим називом или је назив већ резервисан у складу са овим законом, односно да ли је назив одређен у складу са законом; 
	</p>
	<p><i class="hide-change">9) брисана је (види члан 2. Закона - 83/2014-22)</i></p>
	<p>10) да ли је уз пријаву приложен доказ о уплати накнаде за вођење поступка регистрације.</p>
	<p class="bold">Рок за одлучивање о пријави</p>
	<p class="clan">Члан 15.</p>
	<p>Регистратор решењем или закључком (у даљем тексту: одлуке), одлучује о пријави у року од пет дана од дана пријема пријаве.</p>
	<p><i class="hide-change">Брисан је ранији став 2. (види члан 3. Закона - 83/2014-22)</i></p>
	<p class="bold">Усвајање пријаве</p>
	<p class="clan">Члан 16.</p>
	<p>Ако су испуњени услови за регистрацију, регистратор без учешћа подносиоца пријаве у поступку, доноси решење којим усваја пријаву.</p>
	<p class="bold">Одбацивање пријаве </p>
	<p class="clan">Члан 17.</p>
	<p>Ако утврди да нису испуњени услови за регистрацију из члана 14. став 1. тач. 1), 3) и 4), овог закона, регистратор доноси решење којим одбацује пријаву. 
	</p>
	<p>Ако нису испуњени услови за регистрацију из члана 14. став 1. тач. 2) и 5) – 10) овог закона, регистратор доноси решење којим одбацује пријаву и утврђује који услови за регистрацију нису испуњени. 
	</p>
	<p>Ако подносилац пријаве, у року од 30 дана од дана објављивања решења из става 2. овог члана, поднесе регистрациону пријаву за регистрацију података о чијој регистрацији је одлучено тим решењем и плати половину од износа прописане накнаде за регистрацију која је предмет пријаве, задржава право приоритета одлучивања засновано подношењем пријаве одбачене у складу са ставом 2. овог члана.</p>
	<p class="bold">Делимично усвајање пријаве </p>
	<p class="clan">Члан 18.</p>
	<p>Ако се пријава односи на регистрацију два или више податка или документа, пријава се делимично усваја тако што се региструју подаци или документи за чију су регистрацију испуњени услови, а о пријави у осталом делу одлучује се на начин прописан чланом 17. овог закона.</p>
	<p class="bold">Пропуштање рока за одлучивање о пријави </p>
	<p class="clan">Члан 19.</p>
	<p>Ако регистратор не одлучи о пријави у роковима из члана 15. овог закона, сматраће се да је пријава усвојена, о чему доноси решење и тражену регистрацију, без одлагања, спроводи у регистар, изузев у случајевима када нису испуњени услови прописани чланом 14. тач. 1), 3) и 4) Закона.</p>
	<p class="bold">Прекид и одлагање поступка </p>
	<p class="clan">Члан 20.</p>
	<p>Регистратор прекида или одлаже поступак одлучивања о пријави, у случајевима и на начин прописан законом којим се уређује предмет те регистрације.</p>
	<p class="bold">Повраћај у пређашње стање</p>
	<p class="clan">Члан 21.</p>
	<p>У поступку регистрације није дозвољен повраћај у пређашње стање.</p>
	<p class="bold">Објављивање и дејство регистрације </p>
	<p class="clan">Члан 22.</p>
	<p>Одлуке регистратора донете у поступку регистрације истовремено се и објављују.</p>
	<p>Регистровани подаци и документи истовремено се објављују са доношењем решења којим се пријава усваја. 
	</p>
	<p>Регистрација производи правно дејство према трећим лицима наредног дана од дана објављивања. 
	</p>
	<p>Регистрација производи правно дејство за убудуће.</p>
	<p class="bold">Исправка грешке </p>
	<p class="clan">Члан 23.</p>
	<p>Ако је приликом регистрације начињена грешка у писању, рачунању или друга очигледна грешка, регистратор ће, у року од пет дана од дана сазнања за грешку или од дана подношења захтева за исправку, извршити исправку грешке у регистру и о томе донети закључак.</p>
	<p>Ако регистратор, одлучујући о захтеву за исправку грешке, утврди да грешка није начињена, доноси решење којим се захтев одбија као неоснован.</p>
	<p class="bold">Достављање писменог отправка одлуке регистратора</p>
	<p class="clan">Члан 24.</p>
	<p>Достављање писменог отправка одлуке регистратора врши се на захтев подносиоца пријаве и то: 
	</p>
	<p>1) поштанском пошиљком, на регистровану адресу за пријем поште правног лица или предузетника; 
	</p>
	<p>2) поштанском пошиљком, на адресу седишта правног лица или предузетника, ако адреса за пријем поште није регистрована; 
	</p>
	<p>3) слањем на регистровану адресу за пријем електронске поште у складу са прописима којима се уређује електронско пословање; 
	</p>
	<p>4) преузимањем у седишту Агенције или њених организационих делова;</p>
	<p>5) поштанском пошиљком, на адресу пребивалишта или боравишта физичког лица које је странка у поступку.</p>
	<p>Ако је поднета електронска пријава, отправак одлуке регистратора у електронској форми доставља се на регистровану адресу за пријем електронске поште или на адресу за пријем електронске поште која је у пријави означена.</p>
	<p>Достављање писменог отправка одлуке регистратора сматра се извршеним даном слања на адресу из става 1. тач. 1), 2), 3) и 5) овог члана.</p>
	<p>Ако је пријаву поднео пуномоћник отправак одлуке се врши на адресу пуномоћника у складу са одредбама овог члана.</p>
	<p class="clan">III. ПРАВНА СРЕДСТВА</p>
	<p class="bold">Жалба </p>
	<p class="clan">Члан 25.</p>
	<p>Против одлука регистратора подносилац пријаве може да поднесе жалбу министру надлежном за одлучивање о жалби, преко Агенције, у року од 30 дана од дана објављивања одлуке. 
	</p>
	<p>Жалба не задржава извршење. </p>
	<p>Ако подносилац пријаве изјави жалбу на решење из члана 17. став 2. овог закона и истовремено отклони недостатке утврђене решењем, сматраће се да радње предузете ради отклањања утврђених недостатака нису ни предузете, односно наставиће се поступак по жалби.</p>
	<p class="bold">Потврда о примљеној жалби </p>
	<p class="clan">Члан 26.</p>
	<p>Потврда о примљеној жалби издаје се на захтев подносиоца жалбе, када се жалба подноси преко Агенције.</p>
	<p>Потврда о примљеној жалби садржи податке о подносиоцу жалбе, датуму подношења жалбе и броју и датуму одлуке која се жалбом побија.</p>
	<p>На интернет страни Агенције објављују се подаци о примљеној жалби и то:</p>
	<p>1) број под којим је жалба заведена; </p>
	<p>2) датум и време пријема жалбе; </p>
	<p>3) податак о подносиоцу жалбе; </p>
	<p>4) податак о статусу у коме се жалба налази. </p>
	<p class="bold">Садржина жалбе</p>
	<p class="clan">Члан 27.</p>
	<p>У жалби се наводи број и датум одлуке која се жалбом побија, разлози побијања, идентификациони подаци о подносиоцу жалбе и потпис подносиоца жалбе. 
	</p>
	<p>Подносилац жалбе не може у жалби да се позива на чињенице које нису унете у пријаву и документа која уз пријаву нису приложена. 
	</p>
	<p class="bold">Одлучивање регистратора о жалби </p>
	<p class="clan">Члан 28.</p>
	<p>Ако регистратор утврди да је жалба неблаговремена, недопуштена или изјављена од неовлашћеног лица, доноси решење којом је одбацује.</p>
	<p>Ако регистратор утврди да је жалба основана, измениће побијану одлуку или ставити ван снаге решење о одбацивању пријаве и донети решење о усвајању пријаве.</p>
	<p>Ако регистратор у року од пет дана од дана пријема жалбе не одлучи на начин прописан ст. 1. и 2. овог члана, жалбу без одлагања доставља надлежном министру.</p>
	<p class="bold">Одлучивање министра о жалби</p>
	<p class="clan">Члан 29.</p>
	<p>Министар о жалби одлучује у року од 30 дана од дана пријема жалбе у министарству. 
	</p>
	<p>Министар може:</p>
	<p>1) одбацити жалбу ако је неблаговремена, недопуштена или поднета од неовлашћеног лица, ако регистратoр није то учинио; 
	</p>
	<p>2) одбити жалбу као неосновану;</p>
	<p>3) усвојити жалбу и укинути одлуку и вратити регистратору предмет на поновно одлучивање;</p>
	<p>4) усвојити жалбу и укинути одлуку и сам одлучити о пријави.</p>
	<p class="bold">Брисање регистрованог податка или документа по службеној дужности</p>
	<p class="clan">Члан 30.</p>
	<p>Регистратор, када утврди да је податак или документ регистрован, а да у моменту регистрације нису били испуњени услови за његову регистрацију, укинуће своју одлуку и брисати податак или документ, најкасније у року од 6 месеци од наредног дана од дана објављивања регистрованог податка или документа. 
	</p>
	<p>Решење о брисању регистрованог податка или документа доставља се лицу чији је податак или документ брисан.</p>
	<p>Истовремено са брисањем регистрованог податка или документа успоставља се претходно регистровано стање. 
	</p>
	<p>Подносилац пријаве по основу које је извршена регистрација податка или докумeнта који је брисан у складу са одредбама овог члана има право на жалбу у складу са одредбама чл. 25. до 29. овог закона.</p>
	<p class="bold">Правна средства прописана законом којим се уређује општи управни поступак и дејство одлука 
	</p>
	<p class="clan">Члан 31.</p>
	<p>Правна средства, прописана законом којим се уређује општи управни поступак, сходно се примењују и на одлуке донете у поступку регистрације.</p>
	<p>Одлуке донете у поступку по правним средствима из става 1. овог члана производе дејство за убудуће.</p>
	<p class="bold">Управни спор</p>
	<p class="clan">Члан 32. </p>
	<p>Одлука министра је коначна и против ње се може покренути управни спор.</p>
	<p>Против правноснажне одлуке Управног суда странка и надлежни јавни тужилац могу да поднесу Врховном касационом суду захтев за преиспитивање судске одлуке.</p>
	<p class="clan">IV. НИШТАВОСТ РЕГИСТРАЦИЈЕ ОСНИВАЊА ПРИВРЕДНОГ ДРУШТВА И ПРЕДУЗЕТНИКА</p>
	<p class="bold">Ништавост регистрације оснивања привредног друштва</p>
	<p class="clan">Члан 33.</p>
	<p>Лице које има правни интерес може тужбом захтевати утврђење да је регистрација оснивања привредног друштва ништава: 
	</p>
	<p>1) ако су у пријави наведени неистинити подаци; </p>
	<p>2) ако је регистрација извршена на основу лажног документа, документа издатог у незаконито спроведеном поступку или документа са неистинитим чињеницама; 
	</p>
	<p>3) ако постоје други законом предвиђени разлози.</p>
	<p>Тужба из става 1. овог члана подноси се надлежном суду у року од 30 дана од дана сазнања тужиоца за разлоге ништавости, а најкасније у року од годину дана од дана регистрације.</p>
	<p>По пријави тужиоца, уз коју се доставља доказ о покретању поступка за утврђивање ништавости регистрације оснивања привредног друштва, регистратор региструје забележбу постојања спора за утврђење ништавости регистрације. 
	</p>
	<p>Када је правноснажном пресудом утврђена ништавост регистрације оснивања привредног друштва суд ће, у року од 15 дана од дана правноснажности, доставити пресуду надлежном регистру ради регистрације забележбе ништавости регистрације оснивања и покретања поступка принудне ликвидације тог друштва.</p>
	<p class="bold">Ништавост регистрације предузетника</p>
	<p class="clan">Члан 34.</p>
	<p>По пријави тужиоца, уз коју се доставља доказ о покретању поступка за утврђивање ништавости регистрације предузетника, регистратор региструје забележбу постојања спора за утврђење ништавости регистрације. 
	</p>
	<p>Ако је правноснажном пресудом утврђена ништавост регистрације предузетника суд ће, у року од 15 дана од дана правноснажности, пресуду доставити надлежном регистру ради регистрације забележбе ништавости регистрације оснивања и брисања предузетника из регистра. 
	</p>
	<p class="clan">V. ЕВИДЕНЦИЈА ПОДАТАКА И ДОКУМЕНАТА</p>
	<p class="bold">Покретање поступка евидентирања </p>
	<p class="clan">Члан 35.</p>
	<p>Подаци и документи се евидентирају на захтев овлашћеног лица, надлежног органа или преузимањем података и докумената из других регистара и евиденција садржаних у регистрима и евиденцијама које води Агенција и други надлежни органи, а који су прописани као предмет евидентирања. 
	</p>
	<p class="bold">Извод о евидентираним подацима</p>
	<p class="clan">Члан 36.</p>
	<p>Регистратор, у року од пет дана од дана пријема захтева, издаје извод да ли је неки податак или документ евидентиран, да ли евиденција садржи неки документ и да ли су одређене чињенице садржане у документима у евиденцији. 
	</p>
	<p>Захтев из става 1. овог члана подноси се на прописаном обрасцу, а ако образац није прописан – као поднесак. 
	</p>
	<p>Уз захтев из става 1. овог члана се прилаже и доказ о уплати накнаде за издавање извода о евидентираним подацима.</p>
	<p class="clan">VI. ОБЈАВЉИВАЊЕ ПОДАТАКА И ДОКУМЕНАТА</p>
	<p class="v2-bold-1">Јавно објављивање финансијских извештаја и 
	документације</p>
	<p class="hide-change">
	*Службени гласник РС, број 83/2014</p>
	<p class="v2-clan-1">Члан 36а</p>
	<p><span class="v2-clan-left-1">Јавно објављивање 
	података из финансијских извештаја и документације која се уз те извештаје 
	доставља Агенцији, Регистру финансијских извештаја сагласно закону који 
	уређује рачуноводство, врши се у складу са одредбама тог закона.</span></p>
	<p class="hide-change">
	*Службени гласник РС, број 83/2014</p>
	<p class="bold">Објављивање података и докумената</p>
	<p class="clan">Члан 37.</p>
	<p>Подаци и документи који нису предмет регистрације и евидентирања објављују се на захтев овлашћеног лица, надлежног органа или преузимањем података и докумената из других регистара и евиденција садржаних у регистрима и евиденцијама које води Агенција и други надлежни органи, а који су прописани као предмет објављивања.</p>
	<p>Регистратор, на захтев подносиоца, у року од пет дана од дана пријема захтева, издаје потврду да ли је неки податак или документ објављен. 
	</p>
	<p class="clan">VII. ПОСТУПАК ПО ОСТАЛИМ ЗАХТЕВИМА</p>
	<p class="bold">Издавање извода, копија и потврда </p>
	<p class="clan">Члан 38.</p>
	<p>На захтев лица, регистратор, најкасније у року од два дана од дана пријема захтева, издаје:</p>
	<p>1) извод о подацима из регистра;</p>
	<p>2) копију документа на основу кога је извршена регистрација или евиденција, односно документа који је објављен у складу са овим законом;</p>
	<p>3) потврду којом се потврђује да ли је неки податак или документ био регистрован, евидентиран, објављен, да ли регистар садржи неки документ, да ли су одређене чињенице садржане у документима из регистра или којом се потврђују правна стања и правне последице регистрације, евиденције, односно објављивања. 
	</p>
	<p>Захтев из става 1. овог члана, подноси се на прописаном обрасцу, а ако образац није прописан, подноси се као поднесак. 
	</p>
	<p>Уз захтев се прилаже и доказ о уплати накнаде за издавање извода, копија или потврда.</p>
	<p class="clan">VIII. РЕЗЕРВАЦИЈА НАЗИВА </p>
	<p class="bold">Покретање поступка </p>
	<p class="clan">Члан 39.</p>
	<p>Резервација назива покреће се подношењем пријаве надлежном регистру са доказом о уплати накнаде за резервацију назива. 
	</p>
	<p>Потврда о примљеној пријави за резервацију назива садржи:</p>
	<p>1) ознаку регистра;</p>
	<p>2) број под којим је пријава заведена;</p>
	<p>3) датум и време пријема пријаве;</p>
	<p>4) назив који се резервише;</p>
	<p>5) податке о подносиоцу пријаве;</p>
	<p>6) податке о висини накнаде. </p>
	<p class="bold">Одлучивање о пријави</p>
	<p class="clan">Члан 40.</p>
	<p>Ако су испуњени услови за резервацију назива, у складу са чланом 14. тачка 8) овог закона, регистратор у року од пет дана од дана подношења пријаве издаје потврду о резервацији назива и резервисани назив уноси у базу података резервисаних назива. 
	</p>
	<p>Назив се резервише у корист подносиоца пријаве на рок од 60 дана од дана објаве. 
	</p>
	<p>Ако нису испуњени услови за резервацију назива, регистратор у року од пет дана од дана подношења пријаве решењем одбија пријаву за резервацију назива.</p>
	<p class="bold">Обнова и пренос резервисаног назива</p>
	<p class="clan">Члан 41.</p>
	<p>Пре истека рока на који је назив резервисан, лице у чију је корист назив резервисан, може, уз поновну уплату накнаде за резервацију назива, обновити резервацију назива на накнадни рок од 60 дана.</p>
	<p>Резервација назива може се пренети на друго правно или физичко лице до истека рока на који је назив резервисан.</p>
	<p>Регистратор потврду о преносу резервисаног назива доставља лицу у чију је корист назив резервисан. 
	</p>
	<p class="clan">IX. НАКНАДЕ </p>
	<p class="bold">Обавеза плаћања накнаде</p>
	<p class="clan">Члан 42.</p>
	<p>За поступак регистрације, евидентирања, објављивања, резервације назива, поступке по осталим захтевима, као и за друге услуге које пружа Агенција, подносилац пријаве или захтева плаћа накнаду у складу са прописима којима се уређује положај и надлежност Агенције.</p>
	<p class="clan">X. ОБРАДА И КОРИШЋЕЊЕ ПОДАТАКА </p>
	<p class="bold">Надлежност за прописивање начина и услова обраде и коришћења података</p>
	<p class="clan">Члан 43.</p>
	<p>Начин и услови обраде и коришћења регистрованих и евидентираних података уређују се прописима којима се уређује положај и надлежност Агенције.</p>
	<p class="clan">XI. САДРЖИНА РЕГИСТАРА И ЕВИДЕНЦИЈА</p>
	<p class="bold">Надлежност за прописивање садржине регистара и евиденција</p>
	<p class="clan">Члан 44.</p>
	<p>Министри надлежни за спровођење закона којима је прописано вођење регистара, ближе прописују садржину регистара и евидeнција, као и документа која се прилажу уз пријаву за регистрацију и евиденцију, ако садржина регистара или евиденција није одређена тим законом или другим прописом. 
	</p>
	<p class="clan">XII. КАЗНЕНЕ ОДРЕДБЕ</p>
	<p class="bold">Кривично дело </p>
	<p class="clan">Члан 45.</p>
	<p>Ко регистру пријави неистинит податак или достави лажни или преиначени документ у намери да се такав податак или документ у поступку регистрације и евиденције употреби као прави, казниће се казном затвора од три месеца до пет година.</p>
	<p class="clan">XIII. ПРЕЛАЗНЕ И ЗАВРШНЕ ОДРЕДБЕ</p>
	<p class="bold">Примена прописа на започете поступке</p>
	<p class="clan">Члан 46.</p>
	<p>Поступци регистрације започети до дана почетка примене овог закона, за одговарајуће регистре, окончаће се по прописима по којима су започети.</p>
	<p>Ако до почетка примене овог закона, за одговарајуће регистре, правноснажном одлуком суда буде утврђена ништавост регистрације или одлуком министра буде укинуто решење регистратора, поступак ће се окончати по овом закону.</p>
	<p class="bold">Рок за доношење подзаконских аката</p>
	<p class="clan">Члан 47.</p>
	<p>Подзаконски акти за спровођење овог закона биће донети у року од 90 дана од дана ступања на снагу овог закона за одговарајући регистар. 
	</p>
	<p>До доношења подзаконских аката из става 1. овог члана примењиваће се одговарајући подзаконски акти донети до дана ступања на снагу овог закона, ако нису у супротности са овим законом.</p>
	<p class="bold">Престанак важења прописа </p>
	<p class="clan">Члан 48.</p>
	<p>Даном почетка примене овог закона у односу на одговарајући регистар, престају да важе Закон о регистрацији привредних субјеката („Службени гласник РС”, бр. 55/04 и 61/05), одредбе чл. 30, 32, 69. и 70. Закона о удружењима („Службени гласник РС”, број 51/09), одредбе чл. 26, 27. и 28. и члана 31. став 1. Закона о задужбинама и фондацијама („Службени гласник РС”, број 88/10), одредбе чл. 64, 65, 66. и 67. и члана 86. став 3. Закона о спорту („Службени гласник РС”, број 24/11), одредбе чл. 65а до 65ђ Закона о заложном праву на покретним стварима уписаним у регистар („Службени гласник РС”, бр. 57/03, 61/05 и 64/06 – исправка), одредбе чл. 51а до 51ђ Закона о финансијском лизингу („Службени гласник РС”, бр. 55/03, 61/05 и 31/11) и Уредба о регистрацији представништава страних правних лица у Регистар привредних субјеката који води Агенција за привредне регистре („Службени гласник РС ”, број 114/05). 
	</p>
	<p class="bold">Ступање на снагу и почетак примене</p>
	<p class="clan">Члан 49.</p>
	<p>Овај закон ступа на снагу осмог дана од дана објављивања у „Службеном гласнику Републике Србије”, а почиње да се примењује 1. фебруара 2012. године за Регистар привредних субјеката, Регистар туризма, Регистар јавних гласила, Регистар стечајних маса, Регистар судских забрана и Регистар спортских удружења, друштава и савеза у области спорта, 1. јануара 2013. године за Регистар комора, 1. маја 2013. године за Регистар заложног права на покретним стварима и правима, Регистар удружења и Регистар страних удружења, 1. септембра 2013. године за Регистар задужбина и фондација и Регистар представништава страних задужбина и фондација, 1. октобра 2013. године за Регистар финансијског лизинга и 1. јануара 2014. године за Регистар финансијских извештаја и података о бонитету правних лица и предузетника.</p>

