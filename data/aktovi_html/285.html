


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="viza">На основу члана 31. став 2. Закона о заштити конкуренције („Службени гласник РС”, број 51/09),</p>
	<p>Савет Комисије за заштиту конкуренције на седници од 7. марта 2011. године, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ТАРИФНИК</p>
	<p class="naslov" style="line-height: 150%; margin-top: 0">о висини накнада за послове из надлежности Комисије за заштиту конкуренције</p>
	<p class="naslov" style="line-height: 150%; margin-top: 0">
	<span style="font-weight: 400" lang="sr">"Службени гласник РС", број 49 од 
	6. јула 2011.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим тарифником утврђује се висина накнаде за решења и акта које по захтеву учесника на тржишту издаје Комисија за заштиту конкуренције (у даљем тексту: Комисија).</p>
	<p class="clan">Члан 2.</p>
	<p>Висина накнаде по захтеву учесника на тржишту износи за:</p>
	<p>1. издавање решења по захтеву за појединачно изузеће рестриктивног споразума којим се изузеће не одобрава (члан 60. Закона) 1.200,00 евра у динарској противвредности по средњем курсу Народне банке Србије важећем на дан уплате;</p>
	<p>2. издавање решења по захтеву за појединачно изузеће рестриктивног споразума којим се изузеће одобрава (члан 60. Закона) 1.200,00 евра у динарској противвредности по средњем курсу Народне банке Србије важећем на дан уплате;</p>
	<p>3. издавање акта о одбацивању пријаве концентрације (члан 65. став 4. Закона) 500,00 евра у динарској противвредности по средњем курсу Народне банке Србије важећем на дан уплате;</p>
	<p>4. издавање акта о обустављању поступка по пријави концентрације (члан 38. Закона) 900,00 евра у динарској противвредности по средњем курсу Народне банке Србије важећем на дан уплате;</p>
	<p>5. издавање решења о забрани концентрације (члан 65. став 3. Закона) 1.200,00 евра у динарској противвредности по средњем курсу Народне банке Србије важећем на дан уплате;</p>
	<p>6. издавање решења о одобрењу концентрације у скраћеном поступку (члан 65. ст. 1. и 3. Закона) 0,03% од заједничког укупног годишњег прихода свих учесника у концентрацији оствареног у претходној обрачунској години, с тим да износ накнаде не може бити виши од 25.000,00 евра у динарској противвредности по средњем курсу Народне банке Србије важећем на дан уплате;</p>
	<p>7. издавање решења о одобрењу концентрације у испитном поступку и условном одобрењу концентрације (члан 65. став 3. Закона и члан 66. Закона) 0,07% од заједничког укупног годишњег прихода свих учесника у концентрацији оствареног у претходној обрачунској години, с тим да износ накнаде не може бити виши од 50.000,00 евра у динарској противвредности по средњем курсу Народне банке Србије важећем на дан уплате;</p>
	<p>8. издавање акта о продужењу рока за даљу продају акција или удела по захтеву стицаоца акција или удела (члан 18. став 2. Закона) 700,00 евра у динарској противвредности по средњем курсу Народне банке Србије важећем на дан уплате;</p>
	<p>9. издавање акта у вези са чланом 132. став 10. Закона о стечају којим се одлучује о продаји целокупне имовине стечајног дужника или имовинске целине са аспекта примене Закона 1.200,00 евра у динарској противвредности по средњем курсу Народне банке Србије важећем на дан уплате;</p>
	<p>10. издавање акта у вези са чланом 157. став 3. Закона о стечају којим се одлучује о мерама предвиђеним планом реорганизације са аспекта примене тог закона 1.200,00 евра у динарској противвредности по средњем курсу Народне банке Србије важећем на дан уплате.</p>
	<p class="clan">Члан 3.</p>
	<p>Средства на име одговарајуће накнаде из члана 2. овог тарифника уплаћују се на рачун Комисије за заштиту конкуренције, са позивом на број под којим је заведен захтев/пријава истовремено са подношењем одговарајућег захтева/пријаве. 
	</p>
	<p class="clan">Члан 4.</p>
	<p>Даном ступања на снагу овог тарифника престаје да важи Тарифник о висини накнада за послове из надлежности Комисије за заштиту конкуренције („Службени гласник РС”, број 58/06).</p>
	<p class="clan">Члан 5.</p>
	<p>Овај тарифник, по добијању сагласности Владе, објављује се у „Службеном гласнику Републике Србије” и ступа на снагу осмог дана од дана објављивања. 
	</p>
	<p>&nbsp;</p>
	<p class="potpis" style="line-height: 150%; margin-top: 0">Број 1/0-04-138/2011-1</p>
	<p class="potpis" style="line-height: 150%; margin-top: 0">У Београду, 7. марта 2011. године 
	</p>
	<p class="potpis" style="line-height: 150%; margin-top: 0">Председник Комисије, 
	</p>
	<p class="potpis" style="line-height: 150%; margin-top: 0">
	<span class="bold">Весна Јанковић, </span>с.р.</p>

