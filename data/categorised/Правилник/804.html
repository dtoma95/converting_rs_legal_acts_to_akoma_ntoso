


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">На основу члана 12. став 13. Закона о дуалном образовању („Службени гласник РС”, број 101/17) и члана 48. став 1. тачка 3. подтачка 1. Статута Привредне коморе Србије („Службени гласник РС”, број 39/16), </p>
			<p class="Basic-Paragraph">Управни одбор Привредне коморе Србије, на седници одржаној 13. јуна 2018. године, доноси </p>
			<p class="odluka-zakon">ПРАВИЛНИК</p>
			<p class="odluka-zakon">о организацији, саставу и начину рада Комисије за утврђивање испуњености услова за извођење учења кроз рад код послодавца</p>
			<p class="centar">"Службени гласник РС", број 46 од 15. јуна 2018.</p>
			<p class="clan">I. УВОДНА ОДРЕДБА</p>
			<p class="bold">Предмет уређивања</p>
			<p class="clan">Члан 1.</p>
			<p class="Basic-Paragraph">Овим правилником ближе се уређују организација, састав и начин рада Комисије за утврђивање испуњености услова за извођење учења кроз рад код послодавца (у даљем тексту: Комисија).</p>
			<p class="clan">II. ОРГАНИЗАЦИЈА, САСТАВ И НАЧИН РАДА КОМИСИЈЕ</p>
			<p class="bold">Образовање Комисије</p>
			<p class="clan">Члан 2.</p>
			<p class="Basic-Paragraph">Председник Привредне коморе Србије (у даљем тексту ПКС) образује Комисију за образовни профил или групу сродних образовних профила за које се образовање организује по дуалном моделу. </p>
			<p class="Basic-Paragraph">Решењем о образовању Комисије утврђује се мандат Комисије.</p>
			<p class="bold">Број чланова Комисије</p>
			<p class="clan">Члан 3.</p>
			<p class="Basic-Paragraph">Комисија има председника и четири члана. </p>
			<p class="bold">Састав Комисије</p>
			<p class="clan">Члан 4.</p>
			<p class="Basic-Paragraph">Комисију чине:</p>
			<p class="Basic-Paragraph">– два стручњака за одговарајућу област рада, </p>
			<p class="Basic-Paragraph">– један наставник из одговарајуће области средњег стручног образовања и васпитања, </p>
			<p class="Basic-Paragraph">– један инспектор рада и</p>
			<p class="Basic-Paragraph">– један представник министарства надлежног за послове образовања.</p>
			<p class="Basic-Paragraph">Стручњаке за одговарајућу област рада одређује ПКС, и то:</p>
			<p class="Basic-Paragraph">– једног запосленог у ПКС;</p>
			<p class="Basic-Paragraph">– једног представника привреде из редова чланова ПКС.</p>
			<p class="Basic-Paragraph">Запослени у ПКС је председник Комисије.</p>
			<p class="Basic-Paragraph">Наставника из одговарајуће области средњег стручног образовања и васпитања одређује одговарајућа средња стручна школа за ту врсту образовања и васпитања са територије школске управе за коју се образује Комисија, из реда наставника практичне наставе и вежби, односно координатора учења кроз рад. </p>
			<p class="Basic-Paragraph">Инспектора рада одређује министарство надлежно за област рада.</p>
			<p class="Basic-Paragraph">Министарство надлежно за послове образовања одређује свог представника у раду Комисије.</p>
			<p class="Basic-Paragraph">Административно-техничке послове за потребе Комисије обавља ПКС.</p>
			<p class="bold">Изузеће из рада Комисије</p>
			<p class="clan">Члан 5. </p>
			<p class="Basic-Paragraph">Члан Комисије – представник привреде из редова чланова ПКС мора се изузети из рада Комисије уколико је у сукобу интереса, односно уколико је:</p>
			<p class="Basic-Paragraph">– законски заступник у привредном друштву односно уколико је запослен у привредном друштву или код предузетника за кога се врши провера испуњености услова за извођење учења кроз рад или</p>
			<p class="Basic-Paragraph">– предузетник за кога се врши провера испуњености услова за извођење учења кроз рад или</p>
			<p class="Basic-Paragraph">– на други начин повезан са привредним друштвом или предузетником за кога се врши провера испуњености услова за извођење учења кроз рад (оснивач, чланство у органу привредног друштва, ангажовање по основу рада ван радног односа, итд.).</p>
			<p class="bold">Подношење захтева</p>
			<p class="clan">Члан 6.</p>
			<p class="Basic-Paragraph">Привредно друштво или предузетник (у даљем тексту: Послодавац) подноси ПКС захтев за утврђивање испуњености услова за извођење учења кроз рад (у даљем тексту: Захтев), на обрасцу који је у прилогу овог правилника и чини његов саставни део.</p>
			<p class="Basic-Paragraph">Захтев се подноси електронским путем или у штампаном облику, лично или препорученом поштом на адресу ПКС.</p>
			<p class="Basic-Paragraph">Уз Захтев се прилаже следећа документација:</p>
			<p class="Basic-Paragraph">– оснивачки акт и решење Агенције за привредне регистре о упису у регистар привредних субјеката;</p>
			<p class="Basic-Paragraph">– одлука о одређивању лица за безбедност и здравље на раду;</p>
			<p class="Basic-Paragraph">– извод из Акта о процени ризика за радна места на којима ће ученици обављати учење кроз рад;</p>
			<p class="Basic-Paragraph">– стручни налаз о извршеном прегледу и провери опреме за рад на којој ће ученици обављати учење кроз рад, уколико опрема за рад подлеже прегледу и провери;</p>
			<p class="Basic-Paragraph">– извештај о контроли исправности опреме за рад; </p>
			<p class="Basic-Paragraph">– стручни налаз о извршеном испитивању услова радне околине;</p>
			<p class="Basic-Paragraph">– програм оспособљавања за безбедан и здрав рад ученика;</p>
			<p class="Basic-Paragraph">– упутство за безбедан и здрав рад опреме за рад на којој ће ученик обављати учење кроз рад.</p>
			<p class="Basic-Paragraph">Уколико се Захтев подноси у штампаном облику, фотокопија документације из става 3. овог члана доставља се уз Захтев.</p>
			<p class="Basic-Paragraph">Уколико се Захтев подноси електронским путем, документација из става 3. овог члана доставља се у облику електронског документа.</p>
			<p class="bold">Поступање по поднетом захтеву</p>
			<p class="clan">Члан 7.</p>
			<p class="Basic-Paragraph">По пријему Захтева, ПКС проверава да ли је Захтев уредан, односно да ли садржи све податке и документацију из члана 6. овог правилника и у року од три дана по пријему Захтева обавештава послодавца о томе. </p>
			<p class="Basic-Paragraph">Уколико се утврди да је Захтев непотпун, ПКС у року од три дана писаним путем позива Послодавца да Захтев допуни у року од наредних осам дана, уз упозорење да ће у случају непоступања његов захтев бити одбачен као неуредан.</p>
			<p class="Basic-Paragraph">Уколико је Захтев уредан, односно уколико Послодавац у остављеном року допуни Захтев, Комисија приступа провери испуњености услова за извођење учења кроз рад код Послодавца.</p>
			<p class="bold">Провера испуњености услова</p>
			<p class="clan">Члан 8.</p>
			<p class="Basic-Paragraph">Комисија врши проверу испуњености услова за извођење учења кроз рад код Послодавца из члана 11. Закона о дуалном образовању (у даљем тексту: Закон) на следећи начин:</p>
			<p class="Basic-Paragraph">– провера испуњености услова из члана 11. тач. 1)–2) Закона врши се увидом у објекте у којима ће бити реализовано учење кроз рад за конкретан образовни профил за који се ученик образује, на основу реализоване посете Послодавцу;</p>
			<p class="Basic-Paragraph">– провера испуњености услова из члана 11. тачка 3) Закона врши се увидом у Регистар о издатим лиценцама за инструктора који води ПКС;</p>
			<p class="Basic-Paragraph">– провера испуњености услова из члана 11. тач. 5)–7) Закона врши се на основу података добијених од надлежних органа који воде службену евиденцију о тим подацима. </p>
			<p class="Basic-Paragraph">Провера испуњености услова из члана 11. тачка 4) Закона врши се увидом у достављену документацију из члана 6. став 4. овог правилника, као и на основу реализоване посете Послодавцу. </p>
			<p class="Basic-Paragraph">Комисија је дужна да утврди да ученик неће обављати послове који су штетни по здравље, безбедност или морал деце, послове који се обављају у оквиру опасних околности или опасних делатности, у смислу прописа којим се утврђује опасан рад за децу.</p>
			<p class="Basic-Paragraph">Комисија проверава да ли је Послодавац на основу процењених ризика предузео све превентивне мере за безбедан и здрав рад ученика у складу са прописима из области безбедности и здравља на раду. </p>
			<p class="Basic-Paragraph">Комисија нарочито проверава: </p>
			<p class="Basic-Paragraph">– организацију рада на радном месту на коме се ученици оспособљавају за рад код Послодавца; </p>
			<p class="Basic-Paragraph">– начин организовања послова безбедности и здравља на раду;</p>
			<p class="Basic-Paragraph">– стручни налаз о извршеном прегледу и провери опреме за рад, као и стручни налаз о извршеном испитивању услова радне околине, при чему сваки од стручних налаза мора имати позитиван закључак;</p>
			<p class="Basic-Paragraph">– да ли су на опреми за рад примењене све превентивне мере безбедности и здравља на раду;</p>
			<p class="Basic-Paragraph">– природу, степен и трајање изложености ученика физичким, биолошким и хемијским штетностима; </p>
			<p class="Basic-Paragraph">– начин, обим и употребу опреме за рад, машина, уређаја и алата;</p>
			<p class="Basic-Paragraph">– програм оспособљавања и ниво оспособљавања за безбедан и здрав рад ученика.</p>
			<p class="bold">План посета послодавцима</p>
			<p class="clan">Члан 9.</p>
			<p class="Basic-Paragraph">Председник Комисије сазива седницу Комисије на којој се утврђује план посета послодавцима.</p>
			<p class="Basic-Paragraph">План посете садржи:</p>
			<p class="Basic-Paragraph">– списак одговорних лица са којима ће Комисија обавити разговор;</p>
			<p class="Basic-Paragraph">– списак лиценцираних инструктора;</p>
			<p class="Basic-Paragraph">– списак просторија и опреме наведене у Захтеву, које ће Комисија обићи.</p>
			<p class="Basic-Paragraph">Посета се реализује према утврђеном плану посета. ПКС обавештава Послодавца о датуму реализације посете Комисије и доставља му утврђени план посете најкасније 7 дана пре планираног термина посете. </p>
			<p class="bold">Извештај Комисије</p>
			<p class="clan">Члан 10.</p>
			<p class="Basic-Paragraph">Након извршене провере испуњености услова за извођење учења кроз рад код Послодавца из члана 11. Закона, Комисија је дужна да у року од осам дана од дана извршене посете сачини извештај.</p>
			<p class="Basic-Paragraph">На основу утврђених чињеница, Комисија у извештају из става 1. овог члана констатује: </p>
			<p class="Basic-Paragraph">1) да Послодавац испуњава услове за извођење учења кроз рад, уколико су испуњени сви услови из члана 11. Закона и предлаже издавање потврде о испуњености услова за извођење учења кроз рад;</p>
			<p class="Basic-Paragraph">2) да Послодавац не испуњава услове за извођење учења кроз рад, уз таксативно навођење свих услова које Послодавац не испуњава и образложење околности на основу којих је утврђено да Послодавац не испуњава те услове. </p>
			<p class="Basic-Paragraph">Комисија доставља ПКС извештај из става 1. овог чланa у року од три дана.</p>
			<p class="bold">Одлучивање по Захтеву</p>
			<p class="clan">Члан 11.</p>
			<p class="Basic-Paragraph">ПКС, нa прeдлoг Кoмисиje, Послодавцу који је испунио све прописане услове издаје Потврду о испуњености услова за извођење учења кроз рад, у року од 15 дана од дана пријема извештаја Кoмисиje из члана 10. овог правилника.</p>
			<p class="Basic-Paragraph">Уколико Комисија у извештају из члана 10. овог правилника утврди да Послодавац не испуњава услове за извођење учења кроз рад, ПКС доноси решење о томе које је коначно у управном поступку.</p>
			<p class="clan">III. УТВРЂИВАЊЕ ПРЕСТАНКА ИСПУЊЕНОСТИ УСЛОВА ЗА ИЗВОЂЕЊЕ УЧЕЊА КРОЗ РАД</p>
			<p class="bold">Поступак за утврђивање престанка испуњености услова</p>
			<p class="clan">Члан12.</p>
			<p class="Basic-Paragraph">Иницијативу за покретање поступка за утврђивање престанка испуњености услова за извођење учења кроз рад може поднети свако заинтересовано лице.</p>
			<p class="Basic-Paragraph">Иницијатива из става 1. овог члана подноси се ПКС, која о томе обавештава Комисију у року од осам дана од дана пријема иницијативе.</p>
			<p class="Basic-Paragraph">Уколико Комисија утврди да је послодавац престао да испуњава услов из чана 11. Закона који се односи на инструкторе, даје налог послодавцу да делегира нове запослене који ће обављати послове инструктора за учење кроз рад и који ће у року од шест месеци стећи лиценцу у складу са Законом.</p>
			<p class="Basic-Paragraph">Уколико утврди да је Послодавац престао да испуњава друге услове прописане чланом 11. Закона, Комисија предлаже ПКС да донесе решење о престанку испуњености услова за извођење учења кроз рад.</p>
			<p class="Basic-Paragraph">На основу предлога Комисије из става 3. овог члана, ПКС доноси решење о престанку испуњености услова за извођење учења кроз рад код Послодавца које је коначно у управном поступку.</p>
			<p class="clan">IV. ЗАВРШНА ОДРЕДБА</p>
			<p class="bold">Ступање на снагу</p>
			<p class="clan">Члан 13.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">02.01 број 4/4</p>
			<p class="potpis">У Београду, 13. јуна 2018. године</p>
			<p class="potpis"><span class="bold">Привредна комора Србије</span></p>
			<p class="potpis">Председник,</p>
			<p class="potpis"><span class="bold">Марко Чадеж,</span> с.р.</p>
			<p class="Basic-Paragraph">&nbsp;</p>
			<p class="clan" style="text-align: right">Прилози</p>
			<p class="Basic-Paragraph">Образац број 1</p>
			<p class="Basic-Paragraph">На основу члана 12. став 5. Закона о дуалном образовању („Службени гласник РС”, број 101/17), подносим:</p>
			<p class="clan">ЗАХТЕВ</p>
			<p class="clan">ЗА УТВРЂИВАЊЕ ИСПУЊЕНОСТИ УСЛОВА ЗА ИЗВОЂЕЊЕ УЧЕЊА КРОЗ РАД КОД ПОСЛОДАВЦА</p>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Назив привредног субјекта </p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">Одговорна особа (предузетник </p>
							<p class="Basic-Paragraph">или законски заступник привредног друштва)</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">Адреса</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Контакт особа&nbsp;:</span> </p>
							<p class="Basic-Paragraph">Име и презиме, </p>
							<p class="Basic-Paragraph">Радно место, </p>
							<p class="Basic-Paragraph">Е-маил, </p>
							<p class="Basic-Paragraph">Службени мобилни телефон, </p>
							<p class="Basic-Paragraph">фиксни телефон </p>
						</td>
						<td class="No-Table-Style">
					</td></tr>
				</tbody>
			</table>
			<p class="Basic-Paragraph">У прилогу Захтева достављам следећу документацију:</p>
			<p class="Basic-Paragraph">– Фотокопију Оснивачког акта и решења АПР о упису у регистар, као доказ обављања делатности (уколико се документа достављају у папиру)</p>
			<p class="Basic-Paragraph">______________________________________ (навести шифру и назив) </p>
			<p class="Basic-Paragraph">– одлуку о одређивању лица за безбедност и здравље на раду;</p>
			<p class="Basic-Paragraph">– извод из Акта о процени ризика за радна места на којима ће ученици обављати учење кроз рад;</p>
			<p class="Basic-Paragraph">– стручни налаз о извршеном прегледу и провери опреме за рад на којој ће ученици обављати учење кроз рад, уколико опрема за рад подлеже прегледу и провери;</p>
			<p class="Basic-Paragraph">– извештај о контроли исправности опреме за рад; </p>
			<p class="Basic-Paragraph">– стручни налаз о извршеном испитивању услова радне околине;</p>
			<p class="Basic-Paragraph">– програм оспособљавања за безбедан и здрав рад ученика;</p>
			<p class="Basic-Paragraph">– упутство за безбедан и здрав рад опреме за рад на којој ће ученик обављати учење кроз рад.</p>
			<p class="Basic-Paragraph">Учење кроз рад ће се обављати на следећим локацијама (навести тачне адресе):</p>
			<p class="Basic-Paragraph">• _______________________________________________________</p>
			<p class="Basic-Paragraph">• _______________________________________________________</p>
			<p class="Basic-Paragraph">• _______________________________________________________</p>
			<table id="table024" class="Basic-Table">
				<colgroup>
					<col>
					<col>
				</colgroup>
				<tbody>
					<tr class="Basic-Table">
						<td class="Basic-Table">
							<p class="Basic-Paragraph">У _____________, </p>
						</td>
						<td class="Basic-Table">
					</td></tr>
					<tr class="Basic-Table">
						<td class="Basic-Table">
							<p class="Basic-Paragraph">Датум: _________________</p>
						</td>
						<td class="Basic-Table">
							<p class="auto-style1">_____________________________</p>
						</td>
					</tr>
					<tr class="Basic-Table">
						<td class="Basic-Table">
						</td><td class="Basic-Table">
							<p class="auto-style1">(име и презиме, функција <br>и својеручни потпис законског заступника привредног друштва, односно предузетника)</p>
						</td>
					</tr>
				</tbody>
			</table>
	</div>

