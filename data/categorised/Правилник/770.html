


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 57. Закона о приватном обезбеђењу („Службени гласник РС”, број 104/13), 
	</p>
	<p>Министар унутрашњих послова доноси</p>
	<p>&nbsp;</p>
	<p class="odluka-zakon">ПРАВИЛНИК</p>
	<p class="naslov">о начину употребе средстава принуде у вршењу послова приватног обезбеђења</p>
	<p class="naslov"><span style="font-weight: 400">"Службени гласник РС", број 
	30 од 27. марта 2015.</span></p>
	<p class="naslov">&nbsp;</p>
	<p class="bold">Предмет уређења</p>
	<p class="clan">Члан 1.</p>
	<p>Правилником о начину употребе средстава принуде у вршењу послова приватног обезбеђења прописује се ближи начин употребе средстава принуде од стране службеника обезбеђења у вршењу послова приватног обезбеђења.</p>
	<p class="bold">Употреба средстава принуде</p>
	<p class="clan">Члан 2. </p>
	<p>Службеник обезбеђења може употребити средства принуде само када је то неопходно и у сразмери пруженом отпору или нападу од стране другог лица, да би се остварили законити циљеви, на начин и под условима прописаним Законом о приватном обезбеђењу (у даљем тексту: Закон) и овим правилником, тако да се задатак изврши са најмање штетних последица по лице против кога се та сила употребљава.&nbsp; 
	</p>
	<p>Службеник обезбеђења ће употребити средства принуде само у случајевима када остала средства и мере нису ефикасне у остваривању законитих циљева.</p>
	<p>Пре употребе било којег средства принуде службеник обезбеђења ће се представити и дати упозорење, осим ако би то могло угрозити безбедност службеника обезбеђења или другог лица. 
	</p>
	<p class="clan">Члан 3.</p>
	<p>Службеник обезбеђења дужан је да:</p>
	<p>– престане са употребом средстава принуде чим престану разлози због којих је принуда употребљена;</p>
	<p>– при употреби средстава принуде поштује достојанство лица према коме употребљава силу;&nbsp;</p>
	<p>– употреби најблаже средство принуде које ће омогућити постизање законитог циља уз најблаже последице по лице према коме се средство принуде примењује;</p>
	<p>– да пружи и обезбеди пружање потребне медицинске помоћи свим повређеним лицима што је пре могуће. 
	</p>
	<p class="bold">Врсте средстава принуде</p>
	<p class="clan">Члан 4. </p>
	<p>Под употребом средстава принуде сматра се употреба: средстава за везивање, физичке снаге, посебно дресираних паса и ватреног оружја.</p>
	<p class="bold">Средства за везивање</p>
	<p class="clan">Члан 5.</p>
	<p>Службеник обезбеђења у обављању послова обезбеђења, средства за везивање може употребити под условима прописаним Законом, ради онемогућавања покретљивости руку и ногу лица, на начин да средство за везивање не наноси непотребне телесне повреде лицу према коме су употребљена.</p>
	<p>Службеник обезбеђења не сме једним средством за везивање истовремено да веже два лица различитог пола. 
	</p>
	<p>Службеник обезбеђења не сме средством за везивање да везује лице за предмете.</p>
	<p class="bold">Физичка снага</p>
	<p class="clan">Члан 6.</p>
	<p>Службеник обезбеђења у обављању послова приватног обезбеђења, може употребити физичку снагу ако на други начин не може савладати отпор лица или одбити напад од себе или другог лица, или имовине коју обезбеђује.</p>
	<p>Под употребом физичке снаге сматра се захват, ударац, бацање и друга вештина одбране или напада, којима се приморава на послушност лице које својим поступком онемогућава извршење службене радње или које физички напада службеника обезбеђења, друго лице или имовину коју службеник обезбеђења штити.&nbsp; 
	</p>
	<p class="bold">Употреба посебно дресираних паса</p>
	<p class="clan">Члан 7.</p>
	<p>Као средство принуде посебно дресирани пас може се употребити уколико су испуњени услови за употребу ватреног оружја и само под надзором стручно оспособљеног службеника обезбеђења – водича службеног пса.</p>
	<p>Посебно дресирани пас се као средство принуде употребљава са заштитном корпом, осим када се употребљава ради одбијања истовременог противправног напада, који се врши употребом ватреног оружја, другог оружја или оруђа подобног да тело тешко повреди.</p>
	<p>Уколико при употреби посебно дресираних паса пас остане без водича, други службеник обезбеђења дужан је да предузме потребне мере у циљу престанка употребе посебно дресираног пса као средства принуде. 
	</p>
	<p class="bold">Употреба ватреног оружја</p>
	<p class="clan">Члан 8.</p>
	<p>Употребом ватреног оружја сматра се свако пуцање из ватреног оружја од стране службеника обезбеђења, под условима прописаним Законом.</p>
	<p>Пре употребе ватреног оружја, службених обезбеђења упозориће на то лице на начин прописан Законом. 
	</p>
	<p>Службеник обезбеђења ватрено оружје може употребити на начин прописан за употребу ватреног оружја од стране овлашћених полицијских службеника, у складу са Правилником о техничким обележјима и начину употребе средстава принуде ( „Службени гласник РС”, бр. 19/07, 112/08 и 115/14). 
	</p>
	<p class="bold">Чување живота других лица</p>
	<p class="clan">Члан 9.</p>
	<p>При употреби ватреног оружја службеник обезбеђења дужан је да чува животе других лица.</p>
	<p>За време док је оружје спремно за употребу службеник обезбеђења не сме да га усмерава према другим лицима, а по престанку услова за употребу, дужан је да без одлагања оружје укочи и доведе га у безбедан положај.</p>
	<p class="bold">Извештавање о употреби средстава принуде</p>
	<p class="clan">Члан 10.</p>
	<p>О свакој употреби средстава принуде, приликом вршења послова и задатака, службеник обезбеђења дужан је да одмах обавести месно надлежну полицијску управу и непосредног руководиоца, а потом поднесе писани извештај одговорном лицу у правном лицу или код предузетника за приватно обезбеђење, пре него што напусти радно место или заврши смену у току које је дошло до употребе средстава принуде, а најкасније у року од 12 сати.&nbsp;</p>
	<p>Извештај о употреби средстава принуде садржи:&nbsp; </p>
	<p>1) име и презиме службеника обезбеђења који подноси извештај;</p>
	<p>2) датум, време и место употребе средства принуде;&nbsp; </p>
	<p>3) име, презиме и број личне карте лица према коме је употребљено средство принуде ако је проверен идентитет у складу са Законом; 
	</p>
	<p>4) назив средства принуде које је употребљено;</p>
	<p>5) детаљан опис догађаја (начин извршеног напада или пружања отпора, начин употребе средстава принуде и када се престало са употребом средства принуде);</p>
	<p>6) податке о врсти и степену телесних повреда лица и службеника обезбеђења;</p>
	<p>7) податке о времену и месту пружања медицинске помоћи повређенима;&nbsp;</p>
	<p>8) податке о времену када је обавештена месно надлежна полицијска управа;</p>
	<p>9) име, презиме и број личне карте сведока догађаја, ако је проверен идентитет у складу са Законом;&nbsp;</p>
	<p>10) датум, час и минут подношења извештаја и потпис подносиоца извештаја.</p>
	<p>Извештај о употреби средства принуде одговорно лице у правном лицу или код предузетника за приватно обезбеђење оверава и заједно са мишљењем о оправданости употребе средстава принуде у року од 48 сати од употребе средстава принуде доставља месно надлежној полицијској управи.</p>
	<p class="clan">Члан 11.</p>
	<p>Ако је службеник обезбеђења који је употребио средство принуде због повреде онеспособљен или онемогућен да поднесе извештај одговорном лицу, одговорно лице ће о томе сачинити службену белешку и са мишљењем о оправданости употребе средства принуде, у року од 48 сати од употребе средства принуде, доставити месно надлежној полицијској управи.</p>
	<p class="bold">Завршна одредба</p>
	<p class="clan">Члан 12.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 01-306/15-3</p>
	<p class="potpis" style="margin-top: 0">У Београду, 23. марта 2015. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">др <span class="bold">Небојша Стефановић, 
	</span>с.р.</p>

