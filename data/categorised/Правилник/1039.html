


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 8. став 3. Закона о детективској делатности („Службени гласник РС”, број 104/13),</p>
				<p>Министар унутрашњих послова доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о пословном простору за обављање детективске делатности и физичко-техничким мерама за чување збирки података и других евиденција</p>
				<p class="auto-style1">"Службени гласник РС", број 75 од 31. августа 
				2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописују се услови које морају испуњавати пословне просторије правних лица и предузетника који обављају детективску делатност, као и физичко-техничке мере за чување збирки података и других евиденција.</p>
				<p class="clan">Члан 2.</p>
				<p>Пословни простор за обављање детективске делатности мора да испуњава следеће услове:</p>
				<p>1) да има површину најмање 20 m², са одвојеним простором за рад детектива и пријем странака;</p>
				<p>2) да има санитарне просторије;</p>
				<p>3) да простор у којем се обавља детективска делатност није истовремено и простор за становање.</p>
				<p>Пословни простор за обављање детективске делатности мора бити обезбеђен техничким средствима за контролу приступа (механичким или електронским) и противпровалним системом, као и енергетским прикључком за непрекидно и алтернативно напајање електричном енергијом.</p>
				<p>Испуњеност услова из ст. 1. и 2. овог члана доказује се достављањем:</p>
				<p>1) правног основа за коришћење просторија;</p>
				<p>2) планског приказа радних просторија, са наведеном површином сваке просторије и спратом;</p>
				<p>3) записника о техничком пријему и потврде извођача система техничке заштите издату у складу са одредбама Правилника о начину вршења послова техничке заштите и коришћења техничких средстава.</p>
				<p class="clan">Члан 3.</p>
				<p>Радне просторије у којима се обавља детективска делатност треба да буду опремљене неопходном канцеларијском опремом за рад запослених и пријем странака, и директним телефоном/факсом.</p>
				<p class="clan">Члан 4.</p>
				<p>Ради смештаја и чувања предмета у раду и збирки података, радни простор мора имати металну касу или сеф опремљену сигурносним механичким или нумеричким бравама које обезбеђују противпровалну сигурност.</p>
				<p>Каса или сеф из става 1. овог члана мора да има отпорност на ватру најмање пола сата.</p>
				<p>Испуњеност услова из ст. 1. и 2. овог члана доказује се достављањем правног основа за коришћење металне касе или сефа за физичко-техничку заштиту евиденција, са декларацијом о усаглашености производа у складу са прописима о стандардизацији.</p>
				<p class="clan">Члан 5.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 01-8279/15-3</p>
				<p class="potpis">У Београду, 24. августа 2015. године</p>
				<p class="potpis">Министар,</p>
				<p class="potpis">др <span class="bold">Небојша Стефановић,</span> с.р.</p>
	</div>

