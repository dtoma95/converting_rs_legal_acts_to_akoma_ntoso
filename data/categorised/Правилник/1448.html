


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 248. став 2. Закона о полицији („Службени гласник РС”, број 6/16), </p>
				<p>Министар унутрашњих послова доноси</p>
				<p class="odluka-zakon">ПРАВИЛНИК </p>
				<p class="odluka-zakon">о условима и начину коришћења средстава Фонда за солидарну помоћ</p>
				<p class="centar">"Службени гласник РС", бр. 26 од 20. марта 
				2017, 94 од 19. октобра 2017.</p>
				<p class="centar">&nbsp;</p>
				<p class="clan">I. УВОДНА ОДРЕДБА</p>
				<p class="clan">Члан 1.</p>
				<p>Овим правилником ближе се уређују облици помоћи, услови, критеријуми, висина и додела помоћи из средстава Фонда за солидарну помоћ (у даљем тексту: Фонд) Министарства унутрашњих послова (у даљем тексту: Министарство).</p>
				<p class="clan">II. ОСНОВНИ ПОЈМОВИ</p>
				<p class="clan">Члан 2.</p>
				<p>Појмови у овом правилнику имају следеће значење:</p>
				<p>1) запослени је лице које је у радном односу у Министарству на неодређено или одређено време;</p>
				<p>2) погинули запослени је запослени Министарства који је погинуо приликом и у вези вршења службене дужности (у даљем тексту: погинули);</p>
				<p>3) рањени запослени је запослени Министарства који је рањен приликом и у вези вршења службене дужности (у даљем тексту: рањени); </p>
				<p>4) члановима породице – уже породице погинулог, рањеног запосленог, односно запосленог, сматрају се брачни друг, деца, браћа, сестре, родитељи, усвојилац, усвојеник и старатељ, под условом да живе у заједничком домаћинству са запосленим;</p>
				<p>5) редовно школовање подразумева редовно и континуирано извршавање школских обавеза, обавеза предвиђених студијским планом и програмом, без обзира да ли се ради о буџетском или самофинансирајућем статусу или студијама на приватном или факултету чији је оснивач држава, редовно полагање испита и редовно уписивање наредне школске године по истеку претходне. Редовним школовањем сматра се трајање школовања које је општим актом школе односно високообразовне установе одређено као време потребно за завршетак те школе, односно факултета у које се рачуна и апсолвентски стаж, а најдуже до краја месеца у коме се према акту високошколске институције завршава апсолвентски стаж. </p>
				<p class="clan">III. ОБЛИЦИ ПОМОЋИ</p>
				<p class="clan">Члан 3.</p>
				<p>Средства за доделу помоћи члановима уже породице погинулих, као и рањенима, који су приликом вршења и у вези вршења службене дужности изгубили живот или рањени, могу се доделити ради: </p>
				<p>1) издржавања чланова уже породице погинулог, када немају других средстава за живот и нису способни за рад;</p>
				<p>2) стипендирања деце погинулог у току редовног школовања, а најкасније до навршене 26. године живота;</p>
				<p>3) стипендирања деце рањеног у току редовног школовања, а најкасније до навршене 26. године живота;</p>
				<p>4) набавке уџбеника и школског прибора за децу погинулог;</p>
				<p>5) лечење члана уже породице погинулог од теже болести;</p>
				<p>6) лечење рањеног од последица рањавања;</p>
				<p>7) отплатe преосталог дуга по стамбеном кредиту члановима уже породице погинулог;</p>
				<p>8) додела средстава за закупнину непокретности на име станарине члановима уже породице погинулог и рањеног, који нису имали решено стамбено питање. </p>
				<p class="clan">Члан 4.</p>
				<p>Средства за доделу помоћи запосленoм и члановима његове уже породице, могу се доделити ради:</p>
				<p>1) лечења, рехабилитације, набавке ортопедских и других помагала у случајевима обољевања од тежих болести услед којих је угрожен живот или у већој мери отежан социјално-економски положај запосленог и његове породице;</p>
				<p>2) у случајевима када је услед елементарних непогода проузрокована штета на стамбеном објекту која угрожава живот. </p>
				<p>Запослени, односно члан уже породице запосленог који је остварио право на помоћ из става 1. овог члана непосредном исплатом новчаног износа, дужан је да Фонду достави доказе да је исплаћена средства искористио у сврху у коју су одобрена (рачуни, извештаји здравствене или друге установе, оверена изјава и друга валидна документација, односно јавна исправа), најкасније у року од 90 дана од дана исплате новчане помоћи.</p>
				<p class="clan">Члан 5.</p>
				<p>Корисници права из чл. 3. и 4. овог правилника могу остварити право на помоћ само једном у току календарске године. </p>
				<p>Право на помоћ утврђену овим правилником искључено је у случају доделе помоћи исплаћене из средстава Министарства, по другом основу, а за исте потребе у току једне календарске године.</p>
				<p class="clan">Члан 6.</p>
				<p>Приликом достављања захтева за доделу помоћи из средстава Фонда, подносилац је дужан да уз прописану документацију достави свој писани пристанак за обраду података, односно писани пристанак лица на која се захтев за обраду података односи.</p>
				<p>Пристанак за обраду података о личности доставља се Фонду на Обрасцу 1. који је одштампан уз овај правилник и чини његов саставни део.</p>
				<p class="clan">IV. УСЛОВИ И НАЧИН ЗА ОСТВАРИВАЊЕ ПРАВА</p>
				<p class="clan">Члан 7.</p>
				<p>Право на доделу помоћи из члана 3. став 1. тачка 1) овог правилника имају чланови уже породице погинулог, који нису у радном односу и не поседују непокретну имовину.</p>
				<p class="clan">Члан 8.</p>
				<p>Члан уже породице погинулог је дужан да уз захтев за доделу помоћи из члана 3. став 1. тачка 1) овог правилника, достави доказ о сродству са погинулим, податке о укупном броју чланова заједничког домаћинства, податке (потврде) о укупним примања чланова породичног домаћинства, доказ о неспособности за рад чланова уже породице, број текућег рачуна отвореног на име подносиоца захтева, личне податке и контакт телефон.</p>
				<p class="clan">Члан 9.</p>
				<p>Право на доделу помоћи из члана 3. став 1. тачка 2) овог правилника имају деца погинулог и оно се односи на трошкове предшколског васпитања у делу који се не финансира из средстава буџета Републике Србије или локалне самоуправе, трошкове редовног основног и средњошколског образовања, трошкове редовног образовања на основним академским и струковним студијама, као и на мастер академским или струковним студијама, односно специјалистичким академским или струковним студијама.</p>
				<p>Уз захтев за доделу стипендије, дете погинулог или рањеног, или његов законски заступник доставља доказ о сродству, односно извод из матичне књиге рођених за корисника стипендије, потврду о редовном школовању, потврду издату од стране надлежних служби о признатом својству инвалида или ратног војног инвалида са најмање 80% инвалидитета уколико се ради о детету рањеног, личне податке, број текућег рачуна отвореног на име корисника права или законског заступника и контакт телефон.</p>
				<p class="clan">Члан 10.</p>
				<p>Корисник стипендије, или његов законски заступник дужан је да Фонду пред почетак сваке школске године достави потврду о редовном школовању, број текућег рачуна отвореног на име корисника права или законског заступника, личне податке и контакт телефон. </p>
				<p>Рокове за достављање потврде из става 1. овог члана одређује Комисија и писаним путем о томе обавештава све организационе јединице у Министарству.</p>
				<p>Уколико дете погинулог или рањеног или његов законски заступник не достави потврду о редовном школовању у року који је одредила Комисија, стипендија се исплаћује од првог наредног месеца по достављању потврде Фонду.</p>
				<p>Фонд неће вршити исплату ретроактивно, за период из става 3. овог члана. </p>
				<p>Прималац стипендије је дужан да Фонду пријави сваку промену, односно околност која може да утиче на утврђено право на стипендију, у року од 30 од дана настанка промене.</p>
				<p class="clan">Члан 11.</p>
				<p>Законски заступник детета које борави у предшколској установи је дужан да уз захтев за накнаду трошкова боравка, приложи потврду о боравку у предшколској установи, личне податке за себе и дете, доказ о сродству, односно извод из матичне књиге рођених за дете, број текућег рачуна подносиоца захтева и контакт телефон.</p>
				<p>Уколико подносилац захтева не достави потврду из става 1. овог члана, Фонд ће обуставити исплату накнаде до достављања потврде.</p>
				<p>Фонд неће вршити исплату ретроактивно, за период из става 2. овог члана. </p>
				<p class="clan">Члан 12.</p>
				<p>Право на стипендирање из члана 3. став 1. тачка 3) овог правилника имају деца рањених, уколико рањени, од стране надлежних служби, има признато својство инвалида или ратног војног инвалида са најмање 80% инвалидитета, као и потписано вансудско поравнање о накнади штете са Министарством. </p>
				<p>Вансудско поравнање из става 1. овог члана се односи на накнаду за претрпљену материјалну и нематеријалну штету која је проузрокована рањавањем приликом вршења и у вези вршења службене дужности.</p>
				<p>Право из става 1. овог члана односи се на основно и средњошколско образовање, образовање на основним академским и струковним студијама, као и на мастер академским или струковним студијама, односно специјалистичким академским или струковним студијама.</p>
				<p class="clan">Члан 13.</p>
				<p>Право на новчану помоћ из члана 3. став 1. тачка 4) овог правилника остварују деца погинулих подношењем захтева уз достављање извода из матичне књиге рођених и потврде о редовном школовању за дете, личних података, бројa текућег рачуна и контакт телефона законског заступника, пред почетак сваке школске године.</p>
				<p>Рокове за достављање потврде из става 1. овог члана одређује Комисија и о истом, у писменој форми, обавештава организационе јединице у Министарству.</p>
				<p>Новчана помоћ ради набавке уџбеника и школског прибора односи се на основно и средње школско образовање.</p>
				<p class="clan">Члан 14.</p>
				<p>Право на новчану помоћ из члана 3. став 1. тач. 5) и 6) овог правилника остварује члан уже породице погинулог или рањени уз достављање следеће документације: одговарајућа медицинска документација издата од стране референтне здравствене установе, односно лекарске комисије или од изабраног лекара и лекара одговарајуће специјалности, која не може бити старија од шест месеци и потврда да се настали трошкови не могу рефундирати на терет средстава Републичког фонда за здравствено осигурање.</p>
				<p>Члан уже породице погинулог или рањени који је остварио право на помоћ из става 1. овог члана непосредном исплатом новчаног износа, дужан је да Фонду достави доказе да је исплаћена средства искористио у сврху у коју су одобрена (рачуни, извештаји здравствене или друге установе, оверена изјава и друга валидна документација, односно јавна исправа), најкасније у року од 90 дана од дана исплате новчане помоћи, односно окончаног лечења.</p>
				<p>Оцену испуњености услова у погледу теже болести врши надлежна организациона јединица за људске ресурсе, задужена за здравље запослених и безбедност на раду.</p>
				<p class="clan">Члан 15.</p>
				<p>Члан уже породице погинулог, уз захтев за отплату преосталог дуга по стамбеном кредиту из члана 3. став 1. тачка 7) овог правилника, а који је постојао у тренутку погибије, и којим се решавало до тада нерешено стамбено питање погинулог, дужан је да приложи правноснажно оставинско решење којим је оглашен за наследника на предметној непокретности, уговор о стамбеном кредиту, извод из катастра којим се доказује тренутни статус непокретности, податке о члановима породичног домаћинства и податке о укупним примањима чланова породичног домаћинства.</p>
				<p>Комисија ће после одлучивања о оправданости захтева за отплату стамбеног кредита, одлуку проследити министру на сагласност, уколико су обезбеђена финансијска средства.</p>
				<p class="clan">Члан 16.</p>
				<p>Члан уже породице погинулог дужан је да приликом подношења захтева за доделу средстава на име станарине из члана 3. став 1. тачка 8) овог правилника приложи и извод из катастра којим се доказује власништво непокретности за коју се захтева додела средстава, доказ о пријави пребивалишта на адреси непокретности за коју се захтева додела средстава, доказ о пријави пребивалишта погинулог на адреси за коју се захтева додела средстава, уговор са станодавцем власником непокретности оверен од стране надлежног органа, број текућег рачуна подносиоца захтева, личне податке и контакт телефон.</p>
				<p>Рањени је дужан да приликом подношења захтева за доделу средстава на име станарине из члана 3. став 1. тачка 8) овог правилника приложи и извод из катастра којим се утврђује власништво над непокретности за коју се захтева додела средстава, доказ о пријави пребивалишта на адреси непокретности за коју се захтева додела средстава, уговор са станодавцем – власником непокретности оверен од стране надлежног органа, потврду издату од стране надлежних служби о признатом својству инвалида или ратног војног инвалида са најмање 80% инвалидитета, број текућег рачуна подносиоци захтева, личне податке и контакт телефон.</p>
				<p>Комисија има право да врши проверу стамбене ситуације корисника закупнина без претходне најаве. Провера се врши преко организационе јединице Министарства на чијој територији се налази непокретност која је наведена у достављеном уговору са станодавцем.</p>
				<p class="clan">Члан 17.</p>
				<p>Уз захтев за доделу новчаних средстава из члана 4. став 1. тачка 1) овог правилника, запослени доставља следећу документацију: одговарајућа медицинска документација издата од стране референтне здравствене установе, односно лекарске комисије или од изабраног лекара и лекара одговарајуће специјалности, која не може бити старија од шест месеци, мишљење референтне здравствене установе и потврда да се настали трошкови не могу рефундирати на терет средстава Републичког фонда за здравствено осигурање.</p>
				<p>Право на новчану помоћ се може доделити и за лечење у другим здравственим установама, уколико се уз захтев приложи одговарајућа медицинска документација референтне здравствене установе, којом се потврђује да се лечење или интервенција не могу обавити у здравственим установама које се финансирају из средстава обавезног здравственог осигурања.</p>
				<p>Оцену испуњености услова у погледу теже болести врши надлежна организациона јединица за људске ресурсе, задужена за здравље запослених и безбедност на раду.</p>
				<p>Оцену испуњености услова у погледу социјално-економског положаја запосленог и његове породице врши надлежна организациона јединица за материјално-финансијске послове.</p>
				<p class="clan">Члан 18.</p>
				<p>Право на доделу средстава у складу са чланом 4. став 1. тачка 2) овог правилника запосленом се могу доделити услед елементарних непогода приликом којих је проузрокована штета на стамбеном објекту која угрожава живот.</p>
				<p>Приликом подношења овог захтева неопходно је да запослени достави документацију којом је утврђено чињенично стање настанка и узрока уништења, или тешког оштећења имовине, као и висину штете, процењена од стране надлежног органа.</p>
				<p>Оцену испуњености услова у погледу настале штете врши надлежна организациона јединица за материјално-финансијске послове.</p>
				<p class="clan">V. КРИТЕРИЈУМИ ЗА ОДЛУЧИВАЊЕ ПО ЗАХТЕВУ И ВИСИНА ПОМОЋИ</p>
				<p class="clan">Члан 19.</p>
				<p>Приликом одлучивања о основаности захтева, Комисија ће узети у обзир целокупни социјално-економски положај у којем се налази породица погинулог, односно рањеног, на основу расположиве документације.</p>
				<p>Код одлучивања о висини помоћи која се додељује подносиоцу, Комисија ће узети у обзир и тренутне финансијске могућности Фонда и определити приоритете у погледу доделе средстава за потребе погинулих и рањених, а остале захтеве разматраће по датуму подношења.</p>
				<p>Комисија може да тражи достављање и друге документације за коју утврди да је релевантна за одлучивање по захтеву.</p>
				<p class="clan">Члан 20.</p>
				<p>Исплате помоћи које су предвиђене овим правилником, а које се морају одложити због недостатка финансијских средстава на рачуну Фонда, реализоваће се према редоследу подношења, чим се за то стекну финансијски услови.</p>
				<p>Изузетно од одредбе става 1. овог члана, у случајевима из члана 3. став 1. тач. 5) и 6) и члана 4. став 1. тач. 1) и 2) овог правилника, уколико је то неопходно ради непосредне заштите живота рањеног запосленог, запосленог или члана његове уже породице, исплата помоћи реализоваће се приоритетно. </p>
				<p class="clan">Члан 21.</p>
				<p>Износ помоћи која се додељује по основу члана 3. став 1. тач. 1) и 8) овог правилника износи највише до половине једне просечне нето плате у Републици Србији, према последњем објављеном податку органа надлежног за послове статистике.</p>
				<p>Износ помоћи која се додељује по основу члана 3. став 1. тач. 2, 3) и 4) овог правилника се одређује одлуком Комисије пред почетак сваке школске године, изузев боравак детета у предшколској установи који се надокнађује у пуном износу трошкова боравка детета.</p>
				<p>Износ помоћи која се додељује по основу члана 3. став 1. тач. 5) и 6) и члана 4. става 1. тач. 1) и 2) овог правилника износи највише до три просечне нето плате у Републици Србији, према последњем објављеном податку органа надлежног за послове статистике.</p>
				<p>Износ помоћи која се додељује по основу члана 3. став 1. тачке 7) овог правилника износи највише до висине преосталог дуга по стамбеном кредиту.</p>
				<p class="clan">VI. ПОСТУПАК ЗА ДОДЕЛУ ПОМОЋИ ИЗ СРЕДСТАВА ФОНДА</p>
				<p class="clan">Члан 22.</p>
				<p>Одлуку о додели, висини и врсти помоћи из члана 1. овог правилника доноси Комисија, коју образује министар.</p>
				<p>Комисија се састоји од председника и четири члана из састава запослених у Министарству.</p>
				<p>Члановима Комисије не припада посебна новчана надокнада за учешће у раду Комисије.</p>
				<p>Мандат чланова Комисије траје четири године са правом поновног избора.</p>
				<p>Комисија ради и одлучује на седницама.</p>
				<p>О свакој седници Комисија води записник.</p>
				<p>Записник потписује председник и сви присутни чланови, као и лице које је водило записник.</p>
				<p>Седнице Комисије сазива председник Комисије најмање једном у три месеца, а уколико постоје неодложни разлози и чешће.</p>
				<p>Седница се може одржати уколико је присутна већина чланова Комисије.</p>
				<p>Комисија одлучује о основаности захтева као и могућој висини помоћи на седници простом већином гласова присутних чланова Комисије.</p>
				<p>Изузетно од става 5. овог члана, председник Комисије може, без заказивања седнице, самостално одлучити о додели помоћи одмах по добијању Евиденционог листа, у случају када се ради о погибији полицијског службеника на раду, при и у вези извршења службене дужности и о својој одлуци упознаје чланове Комисије на првој наредној седници Комисије.</p>
				<p>Приликом одлучивања о захтеву за доделу помоћи, Комисија може захтев усвојити, одбацити, одбити или одложити доношење одлуке (до 60 дана), због допуне документације. </p>
				<p>У одлуци о усвајању захтева за доделу помоћи утврдиће се износ помоћи које се додељује, као и начин исплате.</p>
				<p>У случају исплате помоћи која се исплаћује у интервалима и није једнократна, износ помоћи се може накнадно повећати, смањити или укинути узимајући у обзир промену трошкова живота као и друге промене у социјално-економском статусу корисника.</p>
				<p>Захтев за доделу помоћи који је одбијен, може се поновно поднети уколико су битно промењене околности ради којих се помоћ захтева, у року од 90 дана од дана настанка истих, о чему ће Комисија донети посебну одлуку.</p>
				<p class="clan">Члан 23.</p>
				<p>Поступак за доделу помоћи из средстава Фонда покреће се подношењем писаног захтева Комисији.</p>
				<p>Уколико се ради о пружању новчане помоћи члановима уже породице погинулог, поступак покреће члан уже породице преко организационе јединице у којој је погинули био распоређен, која Комисији доставља Евиденциони лист о погибији запосленог и одговарајућу документацију.</p>
				<p>Уколико се ради о пружању новчане помоћи запосленом који је рањен, поступак покреће запослени преко организационе јединице у којој је рањени распоређен, која Комисији доставља Евиденциони лист о рањавању запосленог. </p>
				<p>Уколико се ради о пружању новчане помоћи запосленом ради лечења или пружања помоћи при посебним случајевима угрожености запосленог и чланова његове уже породице услед елементарних непогода, поступак покреће запослени преко организационе јединице у којој је распоређен и то достављањем захтева и одговарајуће документације Комисији. </p>
				<p class="bold">Разлози за изузеће</p>
				<p class="clan">Члан 24.</p>
				<p>Члан Комисије не може да одлучује о питању у којима он, његов брачни друг, његов усвојитељ или усвојеник, његов сродник по крви у правој линији, а у побочној до четвртог степена закључно, као и ако његов сродник по тазбини до другог степена закључно, има правни интерес.</p>
				<p>Уколико постоје чињенице и околности које могу да утичу на објективност или непристрасност чланова Комисије, о истом су чланови Комисије у обавезни да упознају председника Комисије и затраже изузеће. </p>
				<p>О изузећу председника Комисије одлучује министар. </p>
				<p class="bold">Разрешење</p>
				<p class="clan">Члан 25.</p>
				<p>Министар ће разрешити члана или заменика Комисије уколико своју дужност не обавља савесно, ако неоправдано и учестало одсуствује са седница, или на други начин не испуњава своје обавезе у Комисији, или уколико се утврди да има интересе супротне интересима Фонда.</p>
				<p>Министар ће решењем именовати новог члана Комисије.</p>
				<p>Поступак предлагања нових чланова Комисије покреће се најмање 30 дана пре истека мандата изабраних чланова Комисије.</p>
				<p class="clan">Члан 26.</p>
				<p>Стручне и административно-техничке послове, послове вођења записника са седница Комисије, обавештавање чланова о месту и времену седница Комисије и све друге послове за Комисију, по налогу председника Комисије води надлежна организациона јединица за људске ресурсе Министарства.</p>
				<p class="clan">VII. ЕВИДЕНТИРАЊЕ ПРОМЕНА У ОСТВАРИВАЊУ ПРАВА</p>
				<p class="clan">Члан 27.</p>
				<p>Промене које су битне за остваривање права по условима и критеријумима Фонда (право на накнаду за школовање, чињеница заснивања радног односа, остваривање права на стипендију, промена адресе, промена текућег рачуна и друго) странка корисник накнаде или његов законски заступник су дужни да пријаве у року од осам дана од дана настанка промене.</p>
				<p>Лице коме је утврђено право на закупнину је дужно да пријави Фонду у року од 30 дана сваку промену која се односи на висину станарине, промену пребивалишта или било коју другу околност која се односи на његов статус као корисника закупнине.</p>
				<p>У случају непријављивања промењених околности на основу којих је одлучено о остваривању права на закупнину и од којих зависи остваривање истог, лицу коме је утврђено право на закупнину, укида се то право од момента сазнања за постојање тих околности.</p>
				<p class="clan">VIII. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 28.</p>
				<p>Даном ступања на снагу овог правилника престаје да важи Правилник о Фонду за помоћ породицама погинулих и рањених припадника Министарства унутрашњих послова ст 09 стр. пов. број 011-4372/98 од 28. јуна 1998. године, 01 стр. пов. број 889/05-2 од 27. јануара 2005. године, 01 стр. пов. број 01 стр.пов. број 889/05 од 31. марта 2005. године и 01 стр. пов. број 01-14401/11-4 од 21. маја 2012. године и ставља се ван снаге решење министра унутрашњих послова број 01-5701/2001 од 24. септембра 2001. године.</p>
				<p>Фонд за солидарну помоћ преузима у целости документацију Фонда за помоћ породицама погинулих и рањених припадника Министарства унутрашњих послова и надлежан је за даље остваривање права претходних корисника Фонда за помоћ породицама погинулих и рањених припадника Министарства унутрашњих послова.</p>
				<p>Надлежна организациона јединица Министарства за материјално-финансијске послове има обавезу кварталног извештавања организационе јединице Министарства надлежне за послове људских ресурса о реализованим захтевима за доделу помоћи из средстава Фонда.</p>
				<p class="hide-change"><em>Брисан је ранији став 4. (види члан 
				1. Правилника - 94/2017-68)</em></p>
				<p class="v2-clan-1">Члан 28а</p>
				<p class="v2-clan-left-1">Деца погинулих и рањених полицијских 
				службеника која остварују право на стипендију по Правилнику о 
				условима и начину коришћења средстава Фонда за солидарну помоћ 
				(„Службени гласник РС”, број 26/17), настављају да остварују то 
				право по пропису по ком су право и стекли, с тим што морају бити 
				испуњени услови који се односе на редовно школовање до навршене 
				26. године живота.</p>
				<p class="hide-change">*Службени гласник РС, број 94/2017</p>
				<p class="clan">Члан 29.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 01-6883/16-11 </p>
				<p class="potpis">У Београду, 14. марта 2017. године</p>
				<p class="potpis">Министар, </p>
				<p class="potpis">др <span class="bold">Небојша Стефановић, </span>с.р.</p>
				<p class="potpis">&nbsp;</p>
				<p class="potpis">&nbsp;</p>
				<p class="potpis"><span class="bold">ОБРАЗАЦ 1</span></p>
				<p class="clan">Пристанак за обраду података о личности</p>
				<p class="clan">&nbsp;</p>
				<p>У складу са Законом о заштити података о личности („Службени гласник РС”, бр. 97/08, 104/09, 68/12 – УС и 107/12), дајем свој пристанак да Фонд за солидарну помоћ у Министарству унутрашњих послова, обрађује моје личне податке наведене у Евиденционом листу, у циљу доделе помоћи из средстава Фонда за солидарну помоћ у Министарству унутрашњих послова.</p>
				<table class="tabela-bez-bordera">
					<tbody>
						<tr>
							<td>
								<p>---------------------------------</p>
							</td>
							<td class="auto-style1">
								<p>--------------------------------------</p>
							</td>
						</tr>
						<tr>
							<td>
								<p>Датум</p>
							</td>
							<td class="auto-style1">
								<p>Давалац пристанка</p>
							</td>
						</tr>
						<tr>
							<td>
							</td>
							<td class="auto-style1">
								<p>----------------------------------------</p>
							</td>
						</tr>
						<tr>
							<td>
							</td>
							<td class="auto-style1">
								<p>Потпис</p>
							</td>
						</tr>
					</tbody>
				</table>
	</div>

