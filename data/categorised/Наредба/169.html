


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 36. став 2. и члана 39. став 4. Закона о здрављу биља („Службени гласник РС”, број 41/09), 
	</p>
	<p>Mинистар пољопривреде, шумарства и водопривреде доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">НАРЕДБУ</p>
	<p class="naslov" style="margin-top: 0">о спровођењу посебних фитосанитарних прегледа ради откривања штетног организма вироида вретенавости кртола кромпира – Potato spindle tuber viroid, као и о мерама које се предузимају у случају појаве тог штетног организма</p>
	<p style="margin-top: 0" class="naslov"><span style="FONT-WEIGHT: 400">
	"Службени гласник РС", број 108 од 6. децембра 2013.</span></p>
	<p class="naslov" style="margin-top: 0">&nbsp;</p>
	<p>1. Ради откривања штетног организма вироида вретенавости кртола кромпира – 
	<span class="italik">Potato spindle tuber viroid </span>(у даљем тексту: штетни организам), приликом уношења у Републику Србију биља из рода 
	<span class="italik">Brugmansia </span>Pers. и врсте <span class="italik">Solanum jasminoides 
	</span>Paxton намењено за садњу, укључујући и семе (у даљем тексту: осетљиво биље), фитосанитарни инспектор: проверава документацију којом се утврђује усаглашеност са прописаним фитосанитарним условима; спроводи посебни фитосанитарни преглед; према потреби узима службени узорак за потребе лабораторијске анализе на присуство штетног организма; проверава да ли фитосанитарни сертификат у рубрици „Допунска изјава” садржи податке којима се потврђује да је осетљиво биље гајено током читавог свог животног циклуса на месту производње које је регистровано и контролисано од стране надлежног органа за заштиту биља земље порекла, као и да:</p>
	<p>1) се место производње налази у земљи за коју је познато да се у њој не појављује штетни организам, или</p>
	<p>2) се место производње налази у подручју за које је надлежни орган за заштиту биља земље порекла утврдио да у њему није присутан штетни организам, у складу са релевантним међународним стандардима за фитосанитарне мере. Назив подручја у коме није присутан штетни организам мора бити наведен у фитосанитарном сертификату у рубрици „Место порекла”, или 
	</p>
	<p>3) је тестирањем свих партија осетљивог биља на месту производње, пре његовог отпремања, утврђено да то биље није заражено штетним организмом, или</p>
	<p>4) је тестирањем свих повезаних матичних биљака осетљивог биља на месту производње, пре његовог премештања, утврђено да то матично биље није заражено штетним организмом. После тестирања, а пре отпремања осетљивог биља морају се осигурати услови за раст у којима ће повезане матичне биљке и осетљиво биље остати незаражени штетним организмом.</p>
	<p>2. Забрањује се уношење у Републику Србију осетљивог биља зараженог штетним организмом и његово даље премештање на територији Републике Србије.</p>
	<p>3. Осетљиво биље може да се премешта на територији Републике Србије ако га прати биљни пасош и ако је током читавог свог животног циклуса или од тренутка уношења у Републику Србију, гајено на месту производње:</p>
	<p>1) за које је познато да се у њему не појављује штетни организам, или</p>
	<p>2) које се налази у подручју за које је надлежни орган за заштиту биља утврдио да у њему није присутан штетни организам, у складу са релевантним међународним стандардима за фитосанитарне мере, или</p>
	<p>3) на којем је тестирањем свих партија осетљивог биља, пре његовог премештања, утврђено да оно није заражено штетним организмом, или</p>
	<p>4) на којем је тестирањем свих повезаних матичних биљака осетљивог биља пре његовог премештања, утврђено да биље није заражено штетним организмом. После тестирања а пре премештања одређеног биља морају се осигурати услови за раст у којима ће повезане матичне биљке и осетљиво биље остати незаражени штетним организмом.</p>
	<p>Одредба става 1. ове тачке не примењују се на мале количине осетљивог биља које се користи у некомерцијалне сврхе, под условом да нема опасности од ширења штетног организма. 
	</p>
	<p>4. Ради откривања штетног организма на територији Републике Србије спроводи се посебни надзор над штетним организмом, у складу са годишњим Програмом мера заштите здравља биља. 
	</p>
	<p>5. У случају сумње на појаву штетног организма, фитосанитарни инспектор или лице које обавља послове од јавног интереса узима службени узорак и шаље га на лабораторијску анализу на присуство штетног организма. До добијања резултата лабораторијског испитивања налаже се предузимање следећих мера: 
	</p>
	<p>1) забрана премештања осетљивог биља са места где је узет узорак; </p>
	<p>2) спровођење превентивних хигијенских мера приликом контакта с осетљивим биљем; 
	</p>
	<p>3) једнократно коришћење рукавица, назувака и одела, који се после употребе спаљују; 
	</p>
	<p>4) дезинфекција опреме, прибора и алата. </p>
	<p>6. У случају појаве штетног организма, а ради спречавања његовог ширења, налаже се предузимање мера, и то: 
	</p>
	<p>1) уништавање спаљивањем: </p>
	<p>– свих биљака на којима је потврђена зараза,</p>
	<p>– свих биљака чији је резултат тестирања био негативан или нису биле тестиране, а пореклом су од исте партије као заражене биљке,</p>
	<p>– свих биљака добијених размножавањем заражених биљака;</p>
	<p>2) спровођење строгих хигијенских мера приликом уништавања биљака: </p>
	<p>– једнократно коришћење рукавица, назувака и одела, који се после употребе спаљују, 
	</p>
	<p>– дезинфекција опреме, прибора и алата; </p>
	<p>3) друге мере. </p>
	<p>7. Ова наредба ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-00191/2013-09</p>
	<p class="potpis" style="margin-top: 0">У Београду, 3. децембрa 2013. године</p>
	<p class="potpis" style="margin-top: 0">Министар, </p>
	<p class="potpis" style="margin-top: 0">проф. др <span class="bold">Драган Гламочић, 
	</span>с.р.</p>

