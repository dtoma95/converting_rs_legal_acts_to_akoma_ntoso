


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 7. став 1. тач. 8. и 9. Закона о Коморама  („Службени гласник РС”, бр. 107/05, 99/10 и 70/17 – Одлука УС), </p>
			<p class="Basic-Paragraph">Скупштина Коморе биохемичара Србије, на VIII седници одржаној 9. марта 2018. године, донела је</p>
			<p class="odluka-zakon">ОДЛУКУ</p>
			<p class="naslov">о висини чланарине и надокнада за 2018. годину</p>
			<p class="auto-style1">"Службени гласник РС", број 29 од 13. априла 
			2018.</p>
			<p class="clan">I</p>
			<p class="Basic-Paragraph">− Износ чланарине у Комори биохемичара Србије за 2018. годину је 10.000,00 динара, која се може платити у целости, у два једнака дела по 5.000,00 динара (I део најкасније до 1. априла 2018. године и II део до 1. октобра 2018. године) или у једнаким месечним ануитетима одбијањем-административном забраном од личног доходка у износу од 833,33 динара;</p>
			<p class="Basic-Paragraph">− износ чланарине за добровољне чланове Коморе биохемичара Србије за 2018. годину је 5.000,00 динара, која се може платити у целости или у два једнака дела;</p>
			<p class="Basic-Paragraph">− износ уписнине у Именик Коморе је 3.000,00 динара; (плаћа се само једном при упису у Комору);</p>
			<p class="Basic-Paragraph">− износ за издавање Лиценце је 5.000,00 динара; (плаћа се приликом издавања лиценце једном у току једног лиценцног периода од седам година);</p>
			<p class="Basic-Paragraph">− износ за издавање извода из Именика је 1.000,00 динара; (плаћа се једном у току једног лиценцног периода од седам година);</p>
			<p class="Basic-Paragraph">− износ за издавање потврда је 200,00 динара; (плаћа се једном у току једног лиценцног периода од седам година);</p>
			<p class="Basic-Paragraph">− износ надокнаде за поступак спровођења лиценцног испита је 30.000,00 динара; (у складу са Правилником о ближим условима за издавање, обнављање или одузимање лиценце члановима комора здравствених радника („Службени гласник РС”, бр. 119/07, 23/09, 40/10 и 102/15) члан Коморе који није испунио услове за обнављање лиценце у оквиру КМЕ, а бави се здравственом делатношћу у обавези је да полаже лиценцни испит).</p>
			<p class="clan">II</p>
			<p class="Basic-Paragraph">Одлука ступа на снагу осмог дана након објављивања у „Службеном гласнику Републике Србије”, а објављује се након добијања сагласности од стране Министарства здравља РС.</p>
			<p class="Basic-Paragraph">Одлука се објављује и на интернет страници Коморе биохемичара Србије.</p>
			<p class="potpis">У Београду, 14. марта 2018. године</p>
			<p class="potpis">Заменик председника Скупштине </p>
			<p class="potpis">Коморе биохемичара Србије,</p>
			<p class="potpis">др мед. <span class="bold">Светлана Обрадовић, </span>с.р.</p>
	</div>

