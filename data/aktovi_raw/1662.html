


	
	Zakon


	<p></p>
	<p>На основу члана 147. став 4. Закона о социјалној заштити („Службени гласник РС”, број 24/11), 
	</p>
	<p>Министар рада и социјалне политике доноси</p>
	<p></p>
	<p>ПРАВИЛНИК 
	</p>
	<p>о минимуму процеса рада за време штрајка у установама социјалне заштите чији је оснивач Република Србија 
	</p>
	<p>
	"Службени гласник РС", број 2 од 13. јануара 
	2012.</p>
	<p></p>
	<p>Садржина Правилника </p>
	<p>Члан 1.</p>
	<p>Овим правилником утврђује се минимум процеса рада за време штрајка у установама социјалне заштите чији је оснивач Република Србија (у даљем тексту: установа). 
	</p>
	<p>Минимум процеса рада </p>
	<p>Члан 2. </p>
	<p>За време штрајка установа је дужна да, зависно од врсте услуге коју пружа, обезбеди минимум процеса рада који обухвата: 
	</p>
	<p>1) пружање услуга неодложне интервенције, односно услуга у вези са неодложним интервенцијама;</p>
	<p>2) збрињавање корисника, и то: </p>
	<p>(1) пријем корисника са степеном приоритета „ургентан”, по упуту надлежног центра за социјални рад,</p>
	<p>(2) пријем корисника који захтевају ургентно збрињавање без упута надлежног центра за социјални рад, у складу са законом којим је уређена социјална заштита;</p>
	<p>3) надзор и негу корисника;</p>
	<p>4) исхрану корисника; </p>
	<p>5) неодложне потребе корисника, и то: </p>
	<p>(1) здравствену заштиту која не трпи одлагање, односно обезбеђивање здравствене заштите корисника, што укључује обезбеђивање превоза корисника до најближе одговарајуће здравствене установе;</p>
	<p>(2) предузимање хигијенско-епидемиолошких мера за случај опасности избијања, односно за време трајања епидемије заразне болести, у складу са прописима којима се уређује здравствена заштита;</p>
	<p>6) редовну исплату новчаних примања корисника;</p>
	<p>7) задовољавање других неодложних потреба корисника. </p>
	<p>Минимум процеса рада из става 1. овог члана установа је дужна да обезбеди са оним бројем запослених који се у установи радно ангажује за време викенда, односно државног празника.</p>
	<p>Трајање минимума процеса рада </p>
	<p>Члан 3.</p>
	<p>Установа је дужна да минимум процеса рада из члана 2. овог правилника обезбеди у току утврђеног радног времена установе.</p>
	<p>Начин обезбеђивања минимума процеса рада и извршиоци </p>
	<p>Члан 4.</p>
	<p>Начин обезбеђивања минимума процеса рада утврђује се општим актом установе, у складу са законом. 
	</p>
	<p>Запослене на радним местима чији се послови морају обављати за време штрајка, одређује директор установе, на начин прописан законом којим се уређује штрајк. 
	</p>
	<p>Радна обавеза </p>
	<p>Члан 5.</p>
	<p>Обавеза утврђена у складу са чланом 4. став 2. овог правилника представља радну обавезу чије непоштовање повлачи последице утврђене прописима о раду, штрајку и социјалној заштити. 
	</p>
	<p>Обавештавање министарства </p>
	<p>Члан 6. </p>
	<p>О начину организовања минимума процеса рада и мерама предузетим за време трајања штрајка, установа обавештава министарство надлежно за социјалну заштиту.</p>
	<p>Завршна одредба </p>
	<p>Члан 7.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p></p>
	<p>Број 110-00-1094/2011-09</p>
	<p>У Београду, 28. децембра 2011. године</p>
	<p>Министар,</p>
	<p>
	Расим Љајић, с.р.</p>

