


	
	Zakon

	


	
				<p>Редакцијски пречишћен текст</p>
				<p></p>
				<p></p>
				<p>На основу члана 66б став 5. Закона о сточарству („Службени гласник РС”, бр. 41/09, 93/12 и 14/16), </p>
				<p>Министар пољопривреде и заштите животне средине доноси </p>
				<p>ПРАВИЛНИК</p>
				<p>о међународној потврди (сертификату) о улову и листи производа рибарства за које нису потребне међународне потврде (сертификати) о улову</p>
				<p>"Службени гласник РС", бр. 10 од 14. 
				фебруара 2017, 52 од 26. маја 2017, 115 од 22. децембра 2017, 39 
				од 25. маја 2018, 98 од 14. децембра 2018.</p>
				<p>Члан 1.</p>
				<p>Овим правилником ближе се прописује образац међународне потврде (сертификата) о улову, образац међународне потврде за реекспорт (сертификат за реекспорт) и образац потврде да су производи рибарства у складу са међународном потврдом (сертификатом) о улову, начин вођења евиденције o тим потврдама, као и листа производа рибарства за које нису потребне потврде.</p>
				<p>Члан 2.</p>
				<p>Поједини изрази употребљени у овом правилнику имају следеће значење:</p>
				<p>1) извоз је свако премештање производа рибарства са територије Републике Србије; </p>
				<p>2) пошиљка су производи које један извозник истовремено шаље једном примаоцу или који су обухваћени једном превозном исправом која обухвата њихов превоз од извозника до примаоца;</p>
				<p>3) реекспорт је свако премештање производа рибарства са територије Републике Србије који су претходно увезени на територију Републике Србије;</p>
				<p>4) увоз је уношење производа рибарства на територију Републике Србије.</p>
				<p>Члан 3.</p>
				<p>Међународна потврда (сертификат) о улову (у даљем тексту: сертификат о улову) издаје се на Обрасцу ЦС – Сертификат о улову, који је одштампан уз овај правилник и чини његов саставни део.</p>
				<p>Члан 4.</p>
				<p>Међународна потврда за реекспорт (сертификат за реекспорт) издаје се на Обрасцу ЦР – Сертификат о реекспорту, који је одштампан уз овај правилник и чини његов саставни део.</p>
				<p>Члан 5. </p>
				<p>За производе који се извозе ветеринарски инспектор у складу са законом којим се уређује сточарство издаје потврду да су производи рибарства у складу са међународном потврдом (сертификатом) о улову, којом се описују непрерађени и прерађени производи рибарства и њихове количине и потврђује да производи рибарства обрађени у Републици Србији потичу од улова који је пратила међународна потврда (сертификат) о улову.</p>
				<p>Потврда из става 1. овог члана издаје се на Обрасцу Ц – Потврда да производи рибарства потичу од улова за који је издат Сертификат о улову рибе, који је одштампан уз овај правилник и чини његов саставни део.</p>
				<p>Члан 6.</p>
				<p>Евиденција о сертификатима о улову рибе води се у електронској форми.</p>
				<p>Евиденција из става 1. овог члана води се на начин да се евидентирају подаци о броју сертификата о улову, врсти и количини производа рибарства која је увезена на основу сертификата о улову, о држави порекла производа рибарства и држави која је издала сертификат о улову, као и други подаци, и то за: </p>
				<p>1) оверене сертификате о улову које је увозник поднео најмање три дана пре очекиваног времена доласка на место увоза у Републику Србију;</p>
				<p>2) оверене сертификате о улову које је увозник поднео најмање четири сата пре уласка у Републику Србију – за пошиљке производа рибарства који се увозе ваздушним и железничким превозом;</p>
				<p>3) оверене сертификате о улову које је увозник поднео најмање два сата пре уласка у Републику Србију – за пошиљке производа рибарства који се увозе друмским превозом.</p>
				<p>Члан 7.</p>
				<p>Листа производа рибарства за које није потребна међународна потврда (сертификат) о улову дата је у Прилогу – Листа производа искључених из дефиниције производи рибарства, који је одштампан уз овај правилник и чини његов саставни део.</p>
				<p>Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, 
				а примењује се од 1. јула 2019. године</p>
				<p>*Службени гласник РС, број 98/2018</p>
				<p>Број 110-00-00278/2016-09</p>
				<p>У Београду, 6. фебруара 2017. године</p>
				<p>Министар,</p>
				<p>Бранислав Недимовић, с.р.</p>
				<p></p>
				<p>Прилози</p>
				<p>
				Образац ЦС - Сертификат о улову</p>
				<p>
				Образац ЦР - Сертификат о реекспорту</p>
				<p>
				Образац Ц - Потврда да производи рибарства потичу од улова за 
				који је издат Сертификат о улову рибе</p>
				<p>Прилог 
				- Листа производа искључених из дефиниције производи рибарства</p>
	

