


<p>
На основу члана 5. Уредбе о додели посебних признања уметницима за врхунски допринос националној култури у Републици Србији („Службени гласник РС”, број 12/08) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка и 101/07), </p>
<p>
Влада доноси</p>
<p>
</p>
<p>
ОДЛУКУ</p>
<p>
о образовању Комисије за утврђивање предлога за доделу посебних признања уметницима за врхунски допринос националној култури у Републици Србији</p>
<p>
“Службени гласник РС”, број 29 од 21. 
марта 2008.</p>
<p>
</p>
<p>
</p>
<p>
1. Образује се Комисија за утврђивање предлога за доделу посебних признања уметницима за врхунски допринос националној култури у Републици Србији (у даљем тексту: Комисија).</p>
<p>
</p>
<p>
2. Задаци Комисије су: разматрање предлога уметничких удружења, установа културе, других правних и физичких лица за доделу посебних признања уметницима за врхунски допринос националној култури у Републици Србији; утврђивање испуњености општих услова и критеријума из чл. 3. и 4. Уредбе о додели посебних признања уметницима за врхунски допринос националној култури у Републици Србији; утврђивање предлога корисника посебних признања на основу јавног позива који упућује министар културе у року од 15 дана од дана ступања на снагу Уредбе о додели посебних признања уметницима за врхунски допринос националној култури у Републици Србији.</p>
<p>
</p>
<p>
3. У Комисију се именују:</p>
<p>
1) за председника:</p>
<p>
– Дринка Гојковић, књижевни преводилац;</p>
<p>
2) за чланове:</p>
<p>
– Јелена Кајго, балетски играч и педагог савремене игре;</p>
<p>
– Божидар Зечевић, филмски сценариста, теоретичар и критичар;</p>
<p>
– Ивона Рајачић-Барандовски, историчар уметности;</p>
<p>
– Весна Голубовић, академски сликар;</p>
<p>
– Зоран Цвијановић, глумац;</p>
<p>
– Гојко Божовић, песник;</p>
<p>
– др Бранка Радовић, музиколог;</p>
<p>
– Драган Срећков, виши саветник у Сектору културе у Покрајинском секретаријату за образовање и културу.</p>
<p>
</p>
<p>
4. Стручну и административно-техничку потпору Комисији пружа Министарство културе.</p>
<p>
</p>
<p>
5. Даном ступања на снагу ове одлуке престаје да важи Одлука о образовању Комисије за утврђивање предлога за доделу посебних признања уметницима за врхунски допринос националној култури у Републици Србији („Службени гласник РС”, број 104/07).</p>
<p>
</p>
<p>
6. Ова одлука ступа на снагу осмог дана од дана објављивања у „Службеном гласнику Републике Србије”.</p>
<p>
</p>
<p>
</p>
<p>
05 број 02-1128/2008</p>
<p>
У Београду, 20. марта 2008. године</p>
<p>
Влада</p>
<p>
Потпредседник,</p>
<p>

Божидар Ђелић, с.р.</p>
