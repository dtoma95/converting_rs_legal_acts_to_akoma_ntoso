


	
	Zakon



	
			<p>На основу члана 24. став 2. Закона о извозу и увозу робе двоструке намене  („Службени гласник РС”, број 95/13), </p>
			<p>Министар трговине, туризма и телекомуникација доноси</p>
			<p>ПРАВИЛНИК </p>
			<p>о облику и садржају извештаја о извозу и увозу робе двоструке намене, пруженој брокерској услузи и техничкој помоћи </p>
			<p>"Службени гласник РС", број 103 од 26. 
			децембра 2018.</p>
			<p>Члан 1.</p>
			<p>Овим правилником прописују се облик и садржај извештаја који извозник, односно увозник робе двоструке намене, брокер и пружалац техничке помоћи доставља министарству надлежном за послове спољне трговине о извршеном извозу и увозу робе двоструке намене, пруженој брокерској услузи и техничкој помоћи. </p>
			<p>Члан 2.</p>
			<p>Извештај из члана 1. овог правилника садржи: </p>
			<p>1) Пословно име и седиште извозника, увозника, брокера и пружаоца техничке помоћи; </p>
			<p>2) Број и врсту издате дозволе са датумом издавања; </p>
			<p>3) Назив робе, количину, вредност робе по конкретној дозволи, као и реализовану количину и вредност; </p>
			<p>4) Број и датум царинског документа (ЈЦИ, АТА карнет, транзитни документ, Образац 302 или други), као и датум преласка царинске линије; </p>
			<p>5) Број и датум фактуре по којој је роба царињена;</p>
			<p>6) Датум састављања извештаја; </p>
			<p>7) Име и презиме обрађивача извештаја; </p>
			<p>8) Потпис одговорног лица. </p>
			<p>Члан 3. </p>
			<p>Ако има више врста роба, подаци се уписују према редоследу који је наведен у дозволи и према датуму царињења. Роба се уписује у складу са царинским документом из члана 2. тачка 4) овог правилника.  </p>
			<p>Код сукцесивних испорука, подаци се дописују уз претходно унете податке за робу која је већ испоручена. </p>
			<p>Трошкови (консултантске услуге, трошкови обуке, транспортни трошкови, трошкови осигурања и остали трошкови) наведени у дозволи приказују се у извештају одвојено од робе.</p>
			<p>Члан 4.</p>
			<p>Уз попуњен образац извештаја доставља се фотокопија дозволе, царински документ из члана 2. тачка 4) и фактура по којој је роба царињена.</p>
			<p>Члан 5.</p>
			<p>Образац извештаја одштампан је уз овај правилник и чини његов саставни део.</p>
			<p>Члан 6. </p>
			<p>Даном ступања на снагу овог правилника престаје да важи Правилник о облику и садржају извештаја о извозу и увозу робе двоструке намене, пруженој брокерској услузи и техничкој помоћи („Службени гласник РС”, број 9/14). </p>
			<p>Члан 7.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
			<p>Број 335-13-155-2/2018-10</p>
			<p>У Београду, 18. децембра 2018. године </p>
			<p>Министар, </p>
			<p>Расим Љајић, с.р.</p>
			<p><img src="http://www.pravno-informacioni-sistem.rs/SlGlasnikPortal/slike/IzvestRLZ_NVO.png&amp;doctype=reg&amp;abc=cba&amp;eli=true&amp;eliActId=427484&amp;regactid=427484" alt=""></img></p>
	

