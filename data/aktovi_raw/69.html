





	<p>

</p>
	Редакцијски пречишћен текст

	<p></p>

<p></p>
<p>
</p>

<p>На
основу члана 71. став 1. Закона о државној управи („Службени гласник РС”, бр.
20/92, 6/93, 48/93, 53/93, 67/93, 48/94 и 49/99) и члана 7. Закона о унутрашњим
пословима („Службени гласник РС”, бр. 44/91, 79/91, 54/96, 25/2000 и 8/2001),</p>

<p>Министар
унутрашњих послова доноси</p>

<p></p>

<p></p>

<p>УПУТСТВО</p>

<p>


о образовању одбора за управљање програмом реформе Министарства унутрашњих 
послова</p>

<p>„Службени гласник
РС“, бр. 62 од 17. јуна 2003, 65 од 27. јуна 2003.</p>

<p></p>

<p></p>

<p>I</p>

<p>У
циљу:</p>

<p>1.
завршетка процеса израде Документа визије реформе Министарства унутрашњих послова,
који је Влада Републике Србије прихватила у оквиру разматрања Информације о реформи
МУП РС, Закључком 05 број 020-5906/2002 од 11. априла 2002. године;</p>

<p>2.
израде дугорочне стратегије реформе Министарства унутрашњих послова (у даљем тексту:
Министарство), укључујући дефинисање оквира за реформу;</p>

<p>3.
израде вишегодишњег каталога пројеката и вишегодишњег програма за реформу закона,
и</p>

<p>4.
обезбеђивања реализације пројеката за процес реформе Министарства.</p>

<p></p>

<p>II</p>

<p>Образује
се Одбор за управљање програмом реформе Министарства (у даљем тексту: Одбор), у
следећем саставу:</p>

<p>1.
министар унутрашњих послова (у даљем тексту: министар) – председавајући Одбора,</p>

<p>2.
руководилац радне групе за Кабинет министра,</p>

<p>3.
руководилац радне групе за Оперативни центар,</p>

<p>4.
руководилац радне групе за контролу и надзор,</p>

<p>5.
руководилац радне групе за полицију,</p>

<p>6.
руководилац радне групе за борбу против организованог криминала,</p>

<p>7.
руководилац радне групе за специјалне јединице,</p>

<p>8.
руководилац радне групе за државну границу и странце,</p>

<p>9.
руководилац радне групе за ванредне ситуације,</p>

<p>10.
руководилац радне групе за управне послове,</p>

<p>11.
руководилац радне групе за кадровска питања и образовање,</p>

<p>12.
руководилац радне групе за информационе и телекомуникационе системе и технологије,</p>

<p>13.
руководилац радне групе за финансијско-административне послове и техничку подршку,</p>

<p>14.
руководилац радне групе за аналитику,</p>

<p>15.
руководилац радне групе за Хеликоптерску јединицу,</p>

<p>16.
представник Народне скупштине (из Одбора за одбрану и безбедност),</p>

<p>17.
представник правосуђа,</p>

<p>18.
саветник за међународну сарадњу, реформу и сарадњу са донаторима,</p>

<p>19.
представник Савета за државну управу,</p>

<p>20. представник канцеларије Савета Европе у
Србији и Црној Гори,*</p>

<p>21. представник мисије ОЕБС-а у Србији и Црној
Гори,*</p>

<p>22.* независни члан Одбора,</p>

<p>23.* независни члан Одбора,</p>

<p>У
раду Одбора учествују и:</p>

<p>–
представник Програма Европске агенције за реконструкцију, и</p>

<p>–
представник Програма за развој Уједињених нација.</p>

<p>Персонални
састав Одбора утврђује се решењем министра.</p>

<p></p>

<p>*Службени
гласник РС, број 65/2003</p>

<p></p>

<p>III</p>

<p>Задаци
Одбора су:</p>

<p>1.
да усвоји начела за управљање пројектима за реформу Министарства које израде радне
групе из одељка ИИ овог упутства, односно другим пројектима за које су обезбеђене
донације (у даљем тексту: Пројекти за реформу Министарства),</p>

<p>2.
да предлаже министру доношење одлука о усвајању пројеката за реформу Министарства,</p>

<p>3.
да предлаже министру састав радних група из одељка ИИ овог упутства,</p>

<p>4.
да континуирано надгледа рад радних група на изради делова Документа визије и изради
коначни Документ визије за реформу Министарства, што укључује и израду органограма
Министарства,</p>

<p>5.
да надгледа и координира процес стратегијског планирања и даје опште смернице радним
групама у циљу формулисања стратегијског плана и циљева за сваку кључну област рада,</p>

<p>6.
да даје смернице за координацију донатора,</p>

<p>7.
да прегледа материјале радних група и обезбеђује усклађеност резултата са циљевима
и амбицијом дефинисаним у првом поглављу Документа визије,</p>

<p>8.
да утврђује стратегијски план за сваку кључну област рада како је дефинисано у првом
поглављу Документа визије, све до нивоа пројеката,</p>

<p>9.
да надгледа реализацију Документа визије за реформу Министарства до потпуне реализације,</p>

<p>10.
да доноси неопходне одлуке које се односе на развој процеса стратегијског планирања
и радна тела за подршку Одбору,</p>

<p>11.
да размењује информације са међународним партнерима у процесу стратегијског планирања.</p>

<p></p>

<p>IV</p>

<p>Програм
за реформу Министарства имаће следећу структуру и реализоваће се на следећи начин:</p>

<p>1.
радна тела за управљање и подршку Програму за реформу Министарства су:</p>

<p>1)
Одбор,</p>

<p>2)
Координациони тим за пројекте у Министарству,</p>

<p>3)
Група за подршку донатора,</p>

<p>4)
Секретаријат за координацију донатора, и</p>

<p>5)
Секретаријат Одбора;</p>

<p>2.
начин реализовања:</p>

<p>1)
Одбор ће руководити пројектима у сагласности са принципима одређеним од стране Министарства
у погледу структуре, руковођења и координације пројеката;</p>

<p>2)
министар руководи извршним елементима у оквиру Министарства (кључне области рада).
Сваки елемент има одговорног руководиоца и управљачку групу;</p>

<p>3)
Одбор доноси одлуке у форми предлога министру. Поред одлука које доноси у складу
са одељком ИИИ овог упутства, Одбор одлучује о започињању пројеката и иницијативама
за измену, односно доношење одговарајућих прописа;</p>

<p>4)
пројектима који се односе само на једну кључну област рада (КОР) руководе руководиоци
ових кључних области рада у сарадњи са донатором пројекта;</p>

<p>5)
пројекти који се односе на више од једне кључне области рада (КОР) биће координирани
од стране Координационог тима за пројекте у Министарству, који се састоји од надлежних
функционера Министарства, руководилаца кључних области рада и донатора. У зависности
од захтева донатора, може да се образује и више координационих тимова за пројекте
у Министарству;</p>

<p>6)
Координациони тим за пројекте у Министарству ће имати секретаријат, који ће обезбеђивати
техничку подршку у сарадњи са одбором донатора у Министарству, као и извештавање
у вези са пројектом. Секретаријат може да пружа подршку и већем броју координационих
тимова за пројекте;</p>

<p>7)
Секретаријат за координацију донатора ће пре сваког састанка Одбора доставити извештај
о напредовању сваког пројекта;</p>

<p>8)
уколико донатор жели да има посебан рачун, такви рачуни могу бити управљани од стране
Секретаријата за координацију донатора или посебног секретаријата, у ком случају
све трошкове сноси сам донатор;</p>

<p>9)
у циљу обезбеђивања транспарентности за донаторе оснива се Група за подршку донатора.
Путем ове групе постојећи и потенцијални донатори се могу састати са Координационим
тимом за пројекте у Министарству. Група за подршку донатора се састаје свака три
месеца. На овим састанцима биће изнет статус пројекта од стране секретаријата из
подтачке 8) овог става, као и представљање нових предлога за пројекте. Сви разговори
и преговори између Министарства и страних партнера у погледу пројеката за реформу
Министарства, обављају се у оквиру Групе за подршку донатора;</p>

<p>10)
споразуми у вези са пројектима праве се између Министарства (од стране министра),
укључујући и руководиоце кључних области рада и донатора;</p>

<p>11)
све донације за реализацију пројеката за реформу Министарства реализоваће се у складу
са Законом о донацијама и хуманитарној помоћи („Службени лист СРЈ”, бр.
53/2001, 61/2001 и 36/2002);</p>

<p>12)
персонални састав радних тела за подршку Програму за реформу Министарства утврђује
се решењем министра.</p>

<p></p>

<p>V</p>

<p>Ово
упутство ступа на снагу осмог дана од дана објављивања у „Службеном гласнику Републике
Србије”.</p>

<p></p>

<p>01 број 3054/2003</p>

<p>У Београду, 4. априла 2003. године</p>

<p>
Министарство унутрашњих послова</p>

<p>Министар,</p>

<p>Душан Михајловић, с.р.</p>



