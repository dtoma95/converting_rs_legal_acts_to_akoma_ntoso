


	
	Zakon

	


	
		Редакцијски пречишћен текст
	<p></p>
	<p></p>
	<p>На основу члана 26. Закона о пребивалишту и боравишту грађана („Службени гласник РС”, број 87/11), 
	</p>
	<p>Министар унутрашњих послова доноси</p>
	<p>ПРАВИЛНИК</p>
	<p>о поступку пријављивања и одјављивања пребивалишта и боравишта грађана, пријављивању привременог боравка у иностранству и повратака из иностранства, пасивизирања пребивалишта и боравишта, обрасцима и начину вођења евиденције</p>
	<p>"Службени гласник РС", бр. 68 од 1. 
	августа 2013, 106 од 5. децембра 2013, 3 oд 15. 
	јануара 2016.</p>
	<p>Члан 1.</p>
	<p>Овим правилником ближе се прописује поступак пријављивања и одјављивања пребивалишта и боравишта грађана, пријављивања привременог боравка у иностранству и повратка из иностранства, пасивизирањa пребивалишта и боравишта грађана и изглед и садржај образаца пријава, одјава, потврда и обрасца за вођење евиденција.</p>
	<p>Члан 2.</p>
	<p>Пријава пребивалишта врши се на Oбрасцу 1.</p>
	<p>Грађанин уз пријаву подноси доказ о правном основу за пријаву пребивалишта, односно доказ о праву својине на стану, уговор о закупу стана или другом правном основу.</p>
	<p>Проверу података из пријаве са подацима из личне карте, као и поднетих прилога, врши службено лице. 
	</p>
	<p>Податак о пријављеном пребивалишту уноси се у евиденцију која се води у електронском облику. 
	</p>
	<p>Податак о пријављеном пребивалишту уноси се у личну карту, а за малолетна лица издаје се потврда на Обрасцу 2. 
	</p>
	<p>Члан 3.</p>
	<p>Проверу података из пријаве пребивалишта врши службено лице.</p>
	<p>Ако орган утврди да грађанин има намеру сталног становања на адреси на којој пријављује пребивалиште, у складу са законом, по доношењу решења о утврђивању пребивалишта и адресе, уноси податке о томе у евиденцију пребивалишта која се води у електронском облику.</p>
	<p>У случају утврђивања да лице не станује, односно нема намеру да стално станује на адреси на којој пријављује пребивалиште, надлежни орган, у складу са законом доноси решење којим се одбија пријава пребивалишта.</p>
	<p>Члан 4.</p>
	<p>Лице које пријављује пребивалиште на основу члана 11. став 2. тачка 4. Закона о пребивалишту и боравишту грађана, подноси пријаву на Обрасцу 1. уз коју прилаже потписану пријаву пребивалишта на адреси установе, односно центра за социјални рад, коју 
	* оверава овлашћено службено лице установе, односно центра за социјални рад.</p>
	<p>Проверу података из поднетих пријава врши службено лице након чега доноси решење о утврђивању пребивалишта на адреси установе, односно центра за социјални рад.</p>
	<p>Адреса установе, односно центра за социјални рад уноси се у евиденцију пребивалишта која се води у електронском облику.</p>
	<p>*Службени гласник РС, број 106/2013</p>
	<p>Члан 5.</p>
	<p>Лице које се исељава из Републике Србије у иностранство, врши одјаву пребивалишта ради исељења, на Обрасцу 3.</p>
	<p>Службено лице уноси податак о одјављеном пребивалишту, у евиденцију пребивалишта која се води у електронском облику.</p>
	<p>Лицу које се исељава из Републике Србије у иностранство, издаје се потврда на Обрасцу 4.</p>
	<p>Члан 6.</p>
	<p>Пријаву и одјаву пребивалишта и боравишта, пријаву привременог боравка у иностранству и повратка из иностранства за малолетно лице, уколико родитељи немају исту адресу становања, подноси један од родитеља уз сагласност другог родитеља, дату на законом прописан начин.</p>
	<p>Пријава и одјава пребивалишта и боравишта, пријава привременог боравка у иностранству и повратка из иностранства за малолетно лице подноси се на обрасцу пријаве прописане овим правилником.</p>
	<p>
	Одређивање јединственог матичног броја грађана за новорођено дете 
	чија су оба родитеља држављани Републике Србије и имају пријављено 
	пребивалиште на истој адреси, сматра се пријавом пребивалишта новорођеног 
	детета на адреси његових родитеља, при чему се податак о пријави 
	пребивалишта новорођеног детета уноси у електронску евиденцију након уписа 
	новорођеног детета у матичну књигу рођених.*</p>
	<p>
	Пријаву пребивалишта новорођеног детета чији родитељи имају 
	различите адресе пријављеног пребивалишта, могу да изврше родитељи у 
	здравственој установи – породилишту, попуњавањем обрасца – пријава 
	пребивалишта (Образац 11), који је одштампан уз овај правилник и чини његов 
	саставни део. Попуњен образац пријаве се, након уписа новорођеног детета у 
	матичну књигу рођених, електронским путем прослеђује организационој јединици 
	Министарства унутрашњих послова по месту у коме се врши пријава, која, 
	уколико су испуњени законом прописани услови, врши пријаву пребивалишта 
	новорођеног детета, док се попуњен образац пријаве прослеђује тој 
	организационој јединици ради уноса и чувања у електронској евиденцији.*</p>
	<p>*Службени гласник РС, број 3/2016</p>
	<p></p>
	<p>Члан 7.</p>
	<p>Пријава и одјава боравишта врши се на Обрасцу 5.</p>
	<p>Грађанин приликом пријаве боравишта прилаже доказ о привременом боравку ван места свог пребивалишта дужег од 90 дана.</p>
	<p>Проверу података из пријаве са подацима из личне карте, као и поднетих прилога, врши службено лице и податак о пријављеном боравишту уноси у евиденцију која се води у електронском облику.</p>
	<p>О пријављеном боравишту издаје се потврда на Обрасцу 6, док се о одјављеном боравишту издаје потврда на Обрасцу 7.</p>
	<p>Члан 8.</p>
	<p>Надлежна организациона јединица Министарства унутрашњих послова на чијем подручју лице има пријављено боравиште, уноси у евиденцију боравишта, по службеној дужности, податак о престанку боравишта након истека времена трајања боравка наведеног у пријави, односно након две године од дана пријаве боравишта.</p>
	<p>Члан 9.</p>
	<p>Лице које пријављује боравиште на основу члана 17. став 1. Закона о пребивалишту и боравишту грађана, подноси пријаву на Обрасцу 5.</p>
	<p>По спроведеном поступку утврђивања чињеница од значаја за испуњеност услова за пријаву боравишта, службено лице доноси решење о утврђивању боравишта на адреси коју уноси у евиденцију боравишта која се води у електронском облику.</p>
	<p>Члан 10.</p>
	<p>Надлежна организациона јединица Министарства унутрашњих послова на чијем подручју лице има пријављено пребивалиште, односно боравиште, уноси у евиденцију податак о пасивизирању пребивалишта, односно боравишта на основу решења о пасивизирању.</p>
	<p>Члан 11.</p>
	<p>Пријава привременог боравка у иностранству с намером да се непрекидно борави дуже од 90 дана, као и повратка у земљу, врши се на Обрасцу 8.</p>
	<p>Службено лице проверава податке из пријаве, након чега податак о пријави привременог боравка у иностранству дужег од 90 дана и повратка из иностранства уноси у евиденцију која се води у електронском облику. 
	</p>
	<p>О пријављеном боравку у иностранству и повратку из иностранства издаје се потврда на Обрасцу 9.</p>
	<p>Члан 12.</p>
	<p>Евиденција пребивалишта и боравишта и привременог боравка у иностранству води се у електронском облику на Обрасцу 10.</p>
	<p>Члан 13.</p>
	<p>Обрасци пријаве: 8, одјаве: 3, пријаве – одјаве: 1 и 5, потврда: 2, 4, 6, 7. и 9. као и Образац 10, одштампани су уз овај правилник и чине његов саставни део.</p>
	<p>Члан 14.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>Број 01-7541/12-9</p>
	<p>У Београду, 29. јула 2013. године</p>
	<p>Министар,</p>
	<p>Ивица Дачић, с.р. </p>
	<p></p>
	<p>Прилози</p>
	<p></p>
	<p>НАПОМЕНА ИЗДАВАЧА: Правилником о допуни 
	Правилника о поступку пријављивања и одјављивања пребивалишта и боравишта грађана, пријављивању привременог боравка у иностранству и повратака из иностранства, пасивизирања пребивалишта и боравишта, обрасцима и начину вођења евиденције 
	("Службени гласник РС", број 3/2016) додат је Образац 11. - Пријава 
	пребивалишта (види члан 1. Правилника - 3/2016-35).</p>
	<p></p>
	<p></p>
	<p>Образац 1. - 
	Пријава - одјава пребивалишта</p>
	<p>Образац 2. - 
	Потврда (o пријављеном пребивалишту за малолетна лица)</p>
	<p>Образац 3. - 
	Одјава пребивалишта ради исељења из Републике Србије у иностранство</p>
	<p>Образац 4. - 
	Потврда (лицу које се исељава из Републике Србије у иностранство)</p>
	<p>Образац 5. - 
	Пријава - одјава боравишта</p>
	<p>Образац 6. - 
	Потврда (о пријављеном боравишту)
	</p>
	<p>Образац 7. - 
	Потврда (о одјављеном боравишту) 
	</p>
	<p>Образац 8. - 
	Пријава привременог боравка у иностранству дужег од 90 дана - повратка из иностранства</p>
	<p>Образац 9. - 
	Потврда (о пријављеном боравку у иностранству и повратку из иностранства)</p>
	<p>Образац 10. - 
	Евиденција пребивалишта и боравишта и привременог боравка у иностранству
	</p>
	<p>
	Образац 11. - Пријава пребивалишта</p>

