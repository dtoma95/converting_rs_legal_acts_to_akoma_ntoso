



<p></p>

<p>На
основу члана 10. Закона о уплати доприноса за пензијско и инвалидско осигурање за
поједине категорије осигураника – запослених („Службени гласник РС”, број
85/05), </p>

<p>Министар
рада, запошљавања и социјалне политике доноси</p>

<p></p>

<p></p>

<p>ПРАВИЛНИК</p>

<p>о начину и поступку подношења
захтева за уплату доприноса за пензијско и инвалидско осигурање за поједине
категорије осигураника – запослених</p>

<p>„Службени гласник
РС“, број 88 од 14. октобра 2005.</p>

<p></p>

<p></p>

<p>Члан 1.</p>

<p>Овим правилником
уређује се начин и поступак подношења захтева за уплату доприноса за пензијско и
инвалидско осигурање за осигуранике запослене, односно лица која имају право на
уплату доприноса по Закону о уплати доприноса за пензијско и инвалидско осигурање
за поједине категорије осигураника – запослених („Службени гласник РС”, број
85/05 – у даљем тексту: Закон) и форма и садржај обрасца захтева и списка запослених.</p>

<p>Члан 2.</p>

<p>Захтев
за уплату доприноса за пензијско и инвалидско осигурање (у даљем тексту: допринос)
за запослене који имају право из члана 2. Закона за тај период подноси се надлежној
организационој јединици Републичког фонда за пензијско и инвалидско осигурање запослених
према седишту послодавца (у даљем тексту: Фонд).</p>

<p>Члан 3.</p>

<p>Захтев
за уплату доприноса за запослене из члана 4. Закона послодавац подноси на Обрасцу
1, који је одштампан уз овај правилник и чини његов саставни део.</p>

<p>Уз захтев
из става 1. овог члана подноси се списак запослених који су у радном односу код
послодавца за које није уплаћен допринос, на Обрасцу 2, који је одштампан уз овај
правилник и чини његов саставни део.</p>

<p>Поред захтева
из става 1. овог члана послодавац доставља Фонду и списак запослених којима је престало
својство запосленог код послодавца за које није уплаћен допринос, на Обрасцу 3,
који је одштампан уз овај правилник и чини његов саставни део.</p>

<p>Члан 4.</p>

<p>Уз списак
запослених из члана 3. став 2. овог правилника послодавац подноси:</p>

<p>1) писмену
сагласност запосленог у облику изјаве да прихвата уплату доприноса под условима
утврђеним Законом;</p>

<p>2) копију
доказа да је запослени у периоду за који се подноси захтев био у радном односу
(уговор о раду или одлука, односно решење о заснивању радног односа и фотокопија
радне књижице);</p>

<p>3) копију
доказа да је запослени у периоду за који се подноси захтев био пријављен на осигурање.</p>

<p>Сагласност
запосленог из става 1. тачка 1) овог члана даје се на Обрасцу 4, који је одштампан
уз овај правилник и чини његов саставни део.</p>

<p>Члан 5.</p>

<p>Уз списак
запослених из члана 3. став 3. овог правилника послодавац подноси копију доказа
да је запослени у периоду за који се подноси захтев био пријављен на осигурање.</p>

<p>Члан 6.</p>

<p>Захтев
за уплату доприноса лица из члана 5. Закона подносе Фонду на Обрасцу 1а (лица из
члана 5. став 1. Закона) или на Обрасцу 1б (лица из члана 5. став 2. Закона), који
су одштампани уз овај правилник и чине његов саставни део.</p>

<p>Уз захтев
из става 1. овог члана подноси се доказ о радном односу, односно својству осигураника
у том периоду, као и друга документација потребна за остваривање права.</p>

<p>У случају
кад је лице из става 1. овог члана у периоду из члана 2. Закона било у радном односу
код више послодаваца, подноси више захтева за уплату доприноса – по један захтев
за сваког послодавца појединачно.</p>

<p>Члан 7.</p>

<p>За запосленог,
односно лице за које је, по решењу Фонда, министарство надлежно за послове финансија
извршило пренос средстава Фонду, пријаву података о стажу осигурања и заради, односно
основици осигурања (Образац М-4, односно Образац М-4К) подноси Фонд.</p>

<p>Члан 8.</p>

<p>Овај
правилник ступа на снагу наредног дана од дана објављивања у „Службеном гласнику
Републике Србије”.</p>

<p></p>

<p></p>

<p>Број 110-00-806/2005-07 </p>

<p>У Београду, 14. октобра 2005. године </p>

<p>Министар,</p>

<p>Слободан Лаловић, с.р.</p>

<p></p>

<p></p>

<p><img src="http://www.pravno-informacioni-sistem.rs/SlGlasnikPortal/4b5d32dd-0f9f-4b99-b70d-4bb021fcbb18.image&amp;doctype=reg&amp;abc=cba&amp;eli=true&amp;eliActId=425392&amp;regactid=425392" width="568" height="863"></img></p>

<p><img src="http://www.pravno-informacioni-sistem.rs/SlGlasnikPortal/b8cdece3-6458-47ae-9f43-3cf7d7a360c8.image&amp;doctype=reg&amp;abc=cba&amp;eli=true&amp;eliActId=425392&amp;regactid=425392" width="623" height="857"></img></p>

<p><img src="http://www.pravno-informacioni-sistem.rs/SlGlasnikPortal/2c4df385-8eab-4056-a308-f59069180c11.image&amp;doctype=reg&amp;abc=cba&amp;eli=true&amp;eliActId=425392&amp;regactid=425392" width="594" height="864"></img></p>

<p><img src="http://www.pravno-informacioni-sistem.rs/SlGlasnikPortal/824367f0-ca43-4c52-bcd0-9d1f529c3045.image&amp;doctype=reg&amp;abc=cba&amp;eli=true&amp;eliActId=425392&amp;regactid=425392" width="623" height="464"></img></p>

<p></p>

<p></p>



