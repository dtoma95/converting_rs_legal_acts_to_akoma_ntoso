


	
	Zakon

	


	<p></p>
	<p></p>
	
		Редакцијски пречишћен текст
	<p>На основу члана 44. став 3. Закона о метеоролошкој и хидролошкој делатности („Службени гласник РС”, број 88/10), 
	</p>
	<p>Директор Републичког хидрометеоролошког завода, доноси </p>
	<p></p>
	<p>ПРАВИЛНИК</p>
	<p>о обрасцу и садржини службене легитимације инспектора за метеоролошку и хидролошку делатност</p>
	<p>
	"Службени гласник РС", број 117 од 12. 
	децембра 2012, 81 од 24. септембра 2015 - 
др. правилник</p><p></p>
	<p></p>
	<p>Члан 1.</p>
	<p>Овим правилником прописује се образац и садржина легитимације инспектора за метеоролошку и хидролошку делатност 
	(у даљем тексту: службена легитимација).</p>
	<p>Члан 2.</p>
	<p>Службена легитимација је правоугаоног облика, величине 60 х 90 mm.</p>
	<p>Службена легитимација издаје се на обрасцу службене легитимације. </p>
	<p>Образац службене легитимације штампа се на 200-грамској хартији на светлоплавој подлози. 
	</p>
	<p>Службена легитимација је обложена провидним пластифицираним заштитним материјалом.</p>
	<p>Члан 3.</p>
	<p>Предња страна Обрасца службене легитимације садржи:</p>
	<p>1) у горњем левом делу утиснут Мали грб Републике Србије, а у горњем десном делу утиснут знак Републичког хидрометеоролошког завода, и испод тога, на средини, налази се натпис: „РЕПУБЛИКА СРБИЈА, РЕПУБЛИЧКИ ХИДРОМЕТЕОРОЛОШКИ ЗАВОД”; 
	</p>
	<p>2) испод текста: „РЕПУБЛИЧКИ ХИДРОМЕТЕОРОЛОШКИ ЗАВОД”, на средини, налази се натпис: „ЛЕГИТИМАЦИЈА ИНСПЕКТОРА ЗА МЕТЕОРОЛОШКУ И ХИДРОЛОШКУ ДЕЛАТНОСТ”. 
	</p>
	<p>Члан 4.</p>
	<p>На полеђини службене легитимације налази се место за фотографију имаоца службене легитимације, димензија 25 x 35 mm, регистарски број, овлашћење, име и презиме, матични број и својеручни потпис инспектора за метеоролошку и хидролошку делатност, као и датум издавања, место за печат и потпис овлашћеног лица. 
	</p>
	<p>Члан 5.</p>
	<p>Образац службене легитимације инспектора за метеоролошку и хидролошку делатност одштампан је уз овај правилник и чини његов саставни део.</p>
	<p>Члан 6.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 011-49/12-3</p>
	<p>У Београду, 10. децембра 2012. године 
	</p>
	<p>Директор,</p>
	<p>
	Милан Дацић, с.р.</p>
	<p></p>
	<p>
	<img border="0" src="http://www.pravno-informacioni-sistem.rs/SlGlasnikPortal/slike/obraza1.gif&amp;doctype=reg&amp;abc=cba&amp;eli=true&amp;eliActId=367595&amp;regactid=367595" width="603" height="921"></img></p>
	<p></p>

