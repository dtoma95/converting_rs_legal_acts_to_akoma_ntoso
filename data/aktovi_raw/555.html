





<p>На основу члана 99. Устава СРЈ,
ради спровођења Конвенције о правима детета
(“Службени лист СФРЈ” – Међународни уговори, бр. 15/90), Савезна
влада доноси</p>

<p></p>

<p>ДЕКЛАРАЦИЈА</p>

<p>О
ЗАШТИТИ И УНАПРЕЂИВАЊУ ПРАВА ДЕЦЕ У САВЕЗНОЈ РЕПУБЛИЦИ ЈУГОСЛАВИЈИ</p>

<p>„Службени
лист СРЈ”, број 60 од 13. децембра 1996.</p>
	<p> </p>

<p>1.
Полазећи од уставом гарантоване посебне заштите породице, мајке и детета,
Савезна влада истиче да су права деце у Савезној Републици Југославији и њихова
заштита један од основних приоритета њене политике. У складу с тим Југословенски
план акције за децу до 2000. (и даље) јесте основни програмски документ којим
ће се Савезна влада руководити у политици према деци и омладини.</p>

<p>2.
Ради остваривања опредељења о посебној заштити мајке и детета Савезна влада ће
нарочито:</p>

<p>–
предузимати организационе и друге мере из своје надлежности у извршавању
међународних уговора из области права детета;</p>

<p>–
у предузимању мера из своје надлежности полазити од циљева и принципа утврђених
у Југословенском плану акције за децу до 2000. (и даље);</p>

<p>–
пратити извршавање Југословенског плана акције за децу до 2000. (и даље) и по
потреби предузимати одговарајуће мере за његово извршавање;</p>

<p>–
остваривати неопходну сарадњу са владама република чла-ница и подстицати
сарадњу савезних министарстава са надлежним министарствима у републикама
чланицама и научним и стручним институцијама.</p>

<p>3.
Савезна влада препоручује владама република чланица да се у утврђивању и
спровођењу политике социјално-здравствене заштите деце, образовања, друштвене
бриге о деци и другим областима од значаја за децу руководе начелом најбољег
интереса детета и циљевима и принципима утврђених у Југословенском плану акције
за децу до 2000. (и даље).</p>

<p>4.
Истичући бригу о деци као стални циљ Савезна влада сматра да је потребно
посветити већу пажњу потребама развоја деце и обезбедити раст средстава
намењених заштити и развоју деце.</p>

<p>5.
Савезна влада сматра да ради спровођења Југословенског плана акције за децу до
2000. (и даље) трба подстицати укључивање предузећа, установа, невладиних
организација и других субјеката на материјалној подршци том плану.</p>

<p>6.
Југословенски план акције за децу до 2000. (и даље) налази се у Генералном
секретаријату Савезне владе и доступан је јавности.</p>
	<table style="width: 100%">
		<tbody><tr>
			<td style="width: 50%">

<p>Е. п. бр. 399</p>
			<p>12. децембар 1996. 
			године</p>
			<p>Београд</p>

			</td>
			<td style="width: 50%" class="auto-style3">

<p>Председник</p>
			<p>др Радоје 
			Контић, с.р.</p>

			</td>
		</tr>
	</tbody></table>



