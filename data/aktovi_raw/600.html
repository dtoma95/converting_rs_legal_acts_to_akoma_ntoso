



<p>На основу члана 71. став 2. Закона о
културним добрима („Службени гласник РС“, број 71/94), </p>

<p>Министар културе доноси</p>

<p></p>

<p></p>

<p>ПРАВИЛНИК</p>

<p>О БЛИЖИМ УСЛОВИМА ЗА
ПОЧЕТАК РАДА И ОБАВЉАЊЕ ДЕЛАТНОСТИ УСТАНОВА ЗАШТИТЕ КУЛТУРНИХ ДОБАРА</p>

<p>"Службени 
гласник РС", број 21 од 15. јуна 1995.</p>

<p>Члан 1.</p>

<p>Овим правилником прописују се ближи услови у погледу
просторија, техничке опреме и стручног кадра за почетак рада и обављање
делатности завода за заштиту споменика културе, музеја, архива и кинотеке.</p>

<p>Члан 2.</p>

<p>Завод за заштиту споменика културе може почети с радом
и обављати делатност ако има:</p>

<p>1) просторије за рад на изради документације, пројеката
и елабората, просторије за смештај документације, библиотеке и конзерваторске
опреме и просторије за привремени смештај покретног споменичког материјала;</p>

<p>2) техничку опрему и то: </p>

<p>(1) опрему за смештај и чување документације (металне
ормане и полице и др.) и опрему за смештај и чување библиотечког материјала
(витрине, полице и др.);</p>

<p>(2) опрему за рестаураторске радове на терену и
приручну опрему за архитектонско-техничка снимања;</p>

<p>(3) фото-лабораторијску опрему (фото-апарате, стативе,
рефлекторе и лабораторијску опрему за израду црно-белих негатива и позитива);</p>

<p>(4) једно теренско возило;</p>

<p>(5) опрему за привремено складиштење покретног
споменичког материјала;</p>

<p>(6) цртаће столове с пратећом опремом;</p>

<p>(7) телефон и телефакс;</p>

<p>(8) рачунарску опрему (компјутер са штампачем и
модемом) компатибилну с опремом централне установе;</p>

<p>(9) апарат за фото-копирање;</p>

<p>3) седам запослених радника с високом школском спремом,
од којих по два историчара уметности и архитекте и по једног археолога,
етнолога и правника.</p>

<p>Члан 3.</p>

<p>Музеј може почети с радом и обављати делатност ако има:
</p>

<p>1) просторије за:</p>

<p>(1) чување и излагање уметничко-историјских дела,
обезбеђене од крађе, пожара и влаге и које испуњавају услове везане за
микроклиматски режим чувања и излагања уметничко-историјских дела, зависно од
врсте тих дела;</p>

<p>(2) смештај документације и библиотеке;</p>

<p>(3) обављање конзерваторско-рестаураторских радова,
односно за превентивну заштиту, у којима је обезбеђена заштита радника од
штетних испарења и загађења (систем за вентилацију и проветравање);</p>

<p>2) техничку опрему, и то: </p>

<p>(1) опрему за чување и излагање уметничко-историјских
дела (регале, полице, ормане, витрине и сл.) у зависности од врсте тих дела;</p>

<p>(2) опрему за смештај и чување документације и
библиотечког материјала (металне ормане, полице и сл.) и фотолабораторијску
опрему (фотоапарате, стативе, рефлекторе и опрему за израду црно-белих негатива
и позитива);</p>

<p>(3) апарате и опрему за заштиту од крађе, пожара и
влаге;</p>

<p>(4) конзерваторски прибор, лабораторијску опрему и
одговарајући потрошни материјал према врсти уметничко-историјских дела;</p>

<p>(5) телефон и телефакс;</p>

<p>(6) рачунарску опрему (компјутер са штампачем и
модемом) компатибилну с опремом централне установе;</p>

<p>(7) апарат за фотокопирање;</p>

<p>3) четири запослена радника с високом школском спремом
за музеје с разнородним уметничко-историјским делима (два кустоса, једног
кустоса документалисту и кустоса педагога), односно три запослена радника с
вишом школском спремом за музеје с истородним уметничко-историјским делима (два
кустоса и једног кустоса документалисту), а изузетно једног запосленог радника
с високом школском спремом за музеје с мањим фондом уметничко-историјских дела.</p>

<p>Члан 4.</p>

<p>Архив може почети с радом и обављати делатност ако има:</p>

<p>1) просторије за:</p>

<p>(1) пријем, дезинфекцију, чишћење и паковање архивалија
(прихватни депо);</p>

<p>(2) смештај, чување и одржавање архивске грађе,
библиотечког материјала, микрофилмова и компјутерског материјала, површине од
500 м? n довољним оптерећењем подлоге од 1000 кг/м? nмештене само у приземљу и
на спратовима;</p>

<p>(3) сређивање и обраду архивске грађе;</p>

<p>(4) микрофилмовање архивске грађе с одговарајућим
инсталацијама и прикључцима;</p>

<p>(5) коришћење архивске грађе;</p>

<p>2) техничку опрему, и то:</p>

<p>(1) металне полице за смештај архивске грађе и
библиотечког материјала;</p>

<p>(2) металне ормане за смештај и чување плаката, планова
и мапа, микркофилмова и компјутерског материјала;</p>

<p>(3) картотечке и друге ормане (за податке о
регистратурама, архивској грађи и библиотечком материјалу);</p>

<p>(4) манипулантске столове за рад на сређивању и обради
архивске грађе и библиотечког материјала;</p>

<p>(5) читаоничке столове и столице;</p>

<p>(6) апарате за суво гашење пожара, по одговарајућим
прописима;</p>

<p>(7) систем грејања без отвореног пламена, термометре и
хигрометре;</p>

<p>(8) телефон и телефакс;</p>

<p>(9) рачунарску опрему (компјутер са штампачем и
модемом) компатибилну с опремом централне установе, </p>

<p>3) четири запослена радника с високом школском спремом,
од којих два историчара, а два с одговарајућим факултетом друштвених наука,
зависно од архивске грађе и регистратурског материјала и три запослена радника
са средњом школском спремом.</p>

<p>Члан 5.</p>

<p>Кинотека може почети с радом и обављати делатност ако
има:</p>

<p>1) просторије обезбеђене од крађе и пожара за:</p>

<p>(1) чување филмске грађе (климатизовано на 12°С о 55%
релативне влажности ваздуха, с највишим одступањима ± 2°С, односно ±м 5%
релативне влажности ваздуха);</p>

<p>(2) пријем и обраду филмске грађе;</p>

<p>(3) пројекциону салу с кабином за пројекцију филмова;</p>

<p>(4) приручну фотолабораторију;</p>

<p>(5) техничку обраду изворних материјала (негатива);</p>

<p>(6) техничку обраду тон копија;</p>

<p>(7) обраду и чување пратећих материјала (фотографија,
сценарија, књига, плаката и др.);</p>

<p>2) техничку опрему, и то:</p>

<p>(1) два кинопројектора од 35 мм;</p>

<p>(2) један кинопројектор од 16 мм;</p>

<p>(3) један кинопројектор од 8 мм;</p>

<p>(4) један монтажни сто 16/35 мм са четири тањира;</p>

<p>(5) два репараторска стола за технички преглед филмова;</p>

<p>(6) уређај за премотавање негатива (затворен);</p>

<p>(7) комплет апарата за приручну фотолабораторију;</p>

<p>(8) орман за чување магнетских материјала (видео траке,
магнетофонске траке и др.) - „Фарадејев кавез”;</p>

<p>(9) видеорикордер с монитором и телевизором;</p>

<p>(10) два персонална рачунара (за стручну и техничку
обраду филмске грађе);</p>

<p>(11) полице за смештај филмске грађе;</p>

<p>(12) ормане за картотеку;</p>

<p>(13) клима уређај за одржавање сталне температуре и
влажности у просторији (депоу) за чување филмова;</p>

<p>(14) противпожарни уређај;</p>

<p>(15) опрему за пројекциону салу;</p>

<p>3) шест запослених радника с високом школском спремом
(четири радника с факултетом драмских уметности, једног радника с филозофским
факултетом и једног радника с природно-математичким или електротехничким
факултетом) и шест запослених радника са средњом школском спремом (три хемијска
техничара, два електротехничара - кинотехнички смер и једног машинског
техничара - смер климатизације).</p>

<p>Члан 6.</p>

<p>Даном ступања на снагу овог правилника престаје да важи
Правилник о ближим условима за почетак рада установа заштите културних добара
(„Службени гласник РС”, број 22/90).</p>

<p>Члан 7.</p>

<p>Овај правилник ступа на снагу осмог дана од дана
објављивања у „Службеном гласнику Републике Србије”.</p>

<p></p>

<p>Број 630-3269/95-01</p>

<p>У
Београду, 7. јуна 1995. године</p>

<p>Министар,</p>

<p>др
Нада Поповић-Перишић, с.р.</p>

<p></p>



