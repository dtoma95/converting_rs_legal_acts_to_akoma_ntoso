


	
	Zakon

	


	
				
					Редакцијски пречишћен текст
				<p></p>
				<p></p>
				<p>На основу члана 36. став 2. Закона о изменама и допунама Закона о високом образовању („Службени гласник РС”, број 99/14) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p></p>
				<p>
				УРЕДБА*</p>
				<p>
				о посебном начину признавања 
				високошколских исправа и вредновања студијских програма 
				високошколских установа са територије Аутономне покрајине Косово 
				и Метохија које обављају делатност у складу са Резолуцијом 1244 
				Савета безбедности Уједињених нација*</p>
				<p>"Службени 
				гласник РС", бр. 125 од 14. новембра 2014, 16 од 26. 
				фебруара 2016.</p>
				<p>*Службени гласник РС, 
				број 16/2016</p>
				<p></p>
				<p>
				Члан 1.*</p>
				<p>
				Овом уредбом уређује се посебан начин признавања и 
				вредновања високошколских исправа и студијских програма 
				високошколских установа са територије Аутономне покрајине Косово 
				и Метохија акредитованих у складу са правним системом који је 
				устројен у складу са Резолуцијом 1244 Савета безбедности 
				Уједињених нација, ради утврђивања права у погледу наставка 
				образовања, односно у погледу запошљавања ималаца високошколских 
				исправа са територије Аутономне покрајине Косово и Метохија за 
				време важења Резолуције 1244 Савета безбедности Уједињених 
				нација.*</p>
				<p>
				Списак акредитованих високошколских установа и 
				студијских програма из става 1. овог члана, министарство 
				надлежно за послове високог образовања (у даљем тексту: 
				Министарство) прибавља од органа надлежног за координационе 
				послове у преговарачком процесу са привременим институцијама 
				самоуправе у Приштини.*</p>
				<p>
				*Службени гласник РС, број 16/2016</p>
				<p></p>
				<p>Члан 2.</p>
				<p>Под високошколском исправом из члана 1. ове уредбе сматра се додатак дипломи који издаје 
				
				високошколска установа* из члана 1. ове уредбе са сертификатом издатим од стране Европске асоцијације универзитета, а превод обрасца сертификата са енглеског на српски језик дат је у Прилогу 1. ове уредбе.</p>
				<p>
				
				Високошколском исправом из члана 1. ове уредбе сматра се 
				и диплома коју издаје високошколска установа из члана 1. ове 
				уредбе која је оверена од стране Европске асоцијације 
				универзитета.*</p>
				<p>
				*Службени гласник РС, број 16/2016</p>
				<p></p>
				<p>
				Члан 2а*</p>
				<p>
				Право на подношење захтева за признавање високошколске 
				исправе из члана 1. ове уредбе имају држављани Републике Србије, 
				као и лица са пребивалиштем на територији Републике Србије.*</p>
				<p>
				Страни држављани или лица без држављанства могу поднети 
				захтев за признавање високошколских исправа из члана 1. ове 
				уредбе уколико за то имају правни интерес.*</p>
				<p>
				*Службени гласник РС, број 16/2016</p>
				<p></p>
				<p>Члан 3.</p>
				<p>Признавање високошколске исправе из члана 1. ове уредбе ради наставка образовања у систему високог образовања (у даљем тексту: академско признавање), јесте поступак којим се имаоцу те исправе утврђује право у погледу наставка образовања.</p>
				<p>У поступку академског признавања имаоцу високошколске исправе из члана 1. ове уредбе утврђује се право на наставак започетог високог образовања, односно право на укључивања у нивое високог образовања.</p>
				<p>Признавање из става 2. овог члана обавља самостална високошколска установа, на начин и по поступку прописаним општим актом те установе.</p>
				<p>Решење о академском признавању доноси стручни орган самосталне високошколске установе на основу захтева имаоца високошколске исправе из члана 1. ове уредбе.</p>
				<p>Решење из става 4. овог члана је коначно.</p>
				<p>
				
				Рок за доношење решења из става 4. овог члана је пет 
				месеци од дана подношења уредног захтева.*</p>
				<p>На поступак академског признавања примењује се закон којим се уређује општи управни поступак.</p>
				<p>
				*Службени гласник РС, број 16/2016</p>
				<p></p>
				<p>Члан 4.</p>
				<p>Признавање високошколске исправе из члана 1. ове уредбе ради запошљавања (у даљем тексту: професионално признавање), јесте поступак којим се имаоцу те исправе утврђује право у погледу запошљавања.</p>
				<p>Професионално признавање спроводи 
				
				Министарство*.</p>
				<p>У поступку професионалног признавања имаоцу високошколске исправе из члана 1. ове уредбе утврђује се назив, врста, ниво и трајање (обим) студијског програма, односно квалификације, који је наведен у високошколској исправи из члана 1. ове уредбе – на изворном језику и на српском језику и научну, уметничку, односно стручну област у оквиру које је остварен студијски програм.</p>
				<p>Решење о професионалном признавању доноси министар надлежан за послове високог образовања на основу захтева имаоца високошколске исправе из члана 1. ове уредбе.</p>
				<p>Решење из става 4. овог члана је коначно.</p>
				<p>
				
				Рок за доношење решења из става 4. овог члана је 90 дана 
				од дана подношења уредног захтева.*</p>
				<p>На поступак професионалног признавања примењује се закон којим се уређује општи управни поступак.</p>
				<p>
				
				Решење из става 4. овог члана омогућава његовом имаоцу 
				приступ тржишту рада у Републици Србији, али га не ослобађа од 
				испуњавања посебних услова за бављење професијама које су 
				регулисане законом или другим прописом.*</p>
				<p>
				*Службени гласник РС, број 16/2016</p>
				<p></p>
				<p>Члан 5.</p>
				<p>У поступцима признавања из чл. 3. и 4. ове уредбе узима се у обзир систем образовања у земљама које су део Болоњског процеса, студијски програм, услови уписа на студијски програм у земљама које су приступиле Болоњском процесу, као и друге чињенице од значаја за признавање високошколске исправе из члана 1. ове уредбе.</p>
				<p>У поступцима признавања из чл. 3. и 4. ове уредбе спроводи се вредновање студијског програма из члана 1. ове уредбе на основу врсте и нивоа постигнутих знања и вештина.</p>
				<p>Једном извршено позитивно вредновање одређеног студијског програма из члана 1. ове уредбе важи и за све наредне случајеве када се ради о истом студијском програму.</p>
				<p>Вредновање студијског програма ради наставка образовања у систему високог образовања врши стручни орган самосталне високошколске установе, узимајући у обзир податке о високошколској установи из члана 1. ове уредбе на којој се студијски програм изводи, а које 
				* прибавља 
				
				Министарство* од Европске асоцијације универзитета.</p>
				<p>Вредновање студијског програма ради запошљавања врши 
				
				Министарство*, узимајући у обзир податке о високошколској установи из члана 1. ове уредбе на којој се студијски програм изводи, а које 
				* прибавља од Европске асоцијације универзитета.</p>
				<p>
				
				Уз захтев за академско и професионално признавање 
				високошколске исправе из члана 1. ове уредбе, подносилац захтева 
				доставља доказ о уплати таксе чији је износ утврђен у складу са 
				подзаконским актом донетим на основу члана 104. став 4. Закона о 
				високом образовању.*</p>
				<p>
				*Службени гласник РС, број 16/2016</p>
				<p></p>
				<p>Члан 6.</p>
				<p>Високошколске исправе Универзитета у Приштини издате на обрасцу и са печатом УНМИК-а за време важења Резолуције 1244 Савета безбедности Уједињених нација настављају да производе правно дејство на читавој територији Републике Србије, у складу са актом Владе 05 број 613-4455/2008 од 30. октобра 2008. године.</p>
				<p>Члан 7.</p>
				<p>Поступци признавања високошколских исправа започети по Уредби о посебном начину признавања високошколских исправа и вредновања студијских програма Универзитета са територије Аутономне покрајине Косово и Метохија који не обављају делатност по прописима Републике Србије („Службени гласник РС”, број 16/12) окончаће се на начин предвиђен овом уредбом.</p>
				<p>Професионално признавање обављаће самостална високошколска установа сходно члану 4. ове уредбе, у периоду од најдуже шест месеци од дана ступања на снагу ове уредбе.</p>
				<p>Члан 8.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p></p>
				<p>05 број 110-13851/2014-1</p>
				<p>У Београду, 14. новембра 2014. године</p>
				<p>Влада</p>
				<p>Председник, </p>
				<p>Александар Вучић, с.р. </p>
				<p></p>
				<p> </p>
				<p>ОДРЕДБЕ 
				КОЈЕ НИСУ УНЕТЕ У "ПРЕЧИШЋЕН ТЕКСТ" УРЕДБЕ</p>
				<p></p>
				<p></p>
				<p>Уредба о 
				изменама и допунама 
				
				Уредбе о посебном начинупризнавања 
				високошколских исправа и вредновања студијских програма 
				универзитета са територијеАутономне 
				покрајине Косово и Метохија који обављају делатност у складу са 
				Резолуцијом 1244 Саветабезбедности 
				Уједињених нација: "Службени гласник РС", број 16/2016-26</p>
				<p></p>
				<p>
				Члан 8.</p>
				<p>
				Поступци за признавање високошколских исправа који су 
				започети до ступања на снагу ове уредбе окончаће се по прописима 
				према којима су започети.</p>
				<p>
				Члан 9.</p>
				<p>
				Ова уредба ступа на снагу наредног дана од дана 
				објављивања у „Службеном гласнику Републике Србије”.</p>
				<p></p>
				<p>ПРИЛОГ 1</p>
				<p>ЕВРОПСКА</p>
				<p>УНИВЕРЗИТЕТСКА</p>
				<p>АСОЦИЈАЦИЈА</p>
				<p> датум</p>
				<p>Сертификат</p>
				<p>Након детаљне верификације да су ова Диплома и њени додаци прописно издати од стране акредитоване и одговорне академске институције на Косову и Метохији, Европска универзитетска асоцијација овим сертификује да је Диплома</p>
				<p>Број</p>
				<p>Издата дана</p>
				<p>Од стране </p>
				<p>Лицу </p>
				<p>Са степеном </p>
				<p>издата у складу са најбољом европском праксом, као што је утврђено Болоњским процесом.</p>
				<p>Европска Универзитетска Асоцијација такође потврђује да су додаци Дипломи и препис евиденције приложени Дипломи, издати у складу са најбољом европском праксом. </p>
	

