

<p></p>

	<p>На основу члана 69. став 5. Закона о заштити конкуренције („Службени гласник РС”, број 51/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),</p>


	<p>Влада доноси</p>


	<p></p>


	<p></p>


	<p>УРЕДБУ</p>


	<p>о условима за ослобађање обавезе плаћања новчаног износа мере заштите конкуренције</p>


	<p>„Службени гласник РС“, број 50 од 23. јула 2010.</p>


	<p></p>


	<p></p>


	<p>Члан 1.</p>


	<p>Овом уредбом ближе се одређују услови за ослобађање обавезе плаћања новчаног износа мере заштите конкуренције.</p>


	<p></p>


	<p>Члан 2.</p>


	<p>Учесник у рестриктивном споразуму ослобађа се обавезе плаћања новчаног износа мере заштите конкуренције ако:</p>


	<p>1) први пријави споразум о којем Комисија није имала ранија сазнања или није имала довољно доказа да покрене поступак; 
	</p>


	<p>2) достави расположиве доказе о рестриктивном споразуму и/или укаже Комисији на место или лице код кога се ти докази налазе; 
	</p>


	<p>3) није принудио или подстрекавао друге учеснике на тржишту на закључење или спровођење рестриктивног споразума; 
	</p>


	<p>4) није иницијатор ни организатор рестриктивног споразума. 
	</p>


	<p></p>


	<p>Члан 3.</p>


	<p>Поред услова из члана 2. ове уредбе, учесник у рестриктивном споразуму ослобађа се обавезе плаћања новчаног износа мере заштите конкуренције и ако:</p>


	<p>1) потпише изјаву којом се обавезује да ће у доброј вери, потпуно и стално сарађивати са Комисијом за заштиту конкуренције (у даљем тексту: Комисија) до правоснажности решења којим је изречена мера заштите конкуренције;</p>


	<p>2) достави све информације које поседује или су му доступне, укључујући и исправе и друге доказе у вези са пријављеним споразумом;</p>


	<p>3) без одлагања обустави даље учешће у рестриктивном споразуму, осим на основу одобрења и захтева Комисије, а у циљу вођења поступка и прикупљања доказа. 
	</p>


	<p>Изјавом из става 1. овог члана подносилац пријаве се обавезује да неће предузимати радње којима би се угрозило спровођење поступка, а нарочито да:</p>


	<p>1) саопштава податке из пријаве или њен садржај трећој страни, осим на основу одобрења Комисије; 
	</p>


	<p>2) уништава или прикрива доказе.</p>


	<p></p>


	<p>Члан 4.</p>


	<p>Ова уредба ступа на снагу осмог дана од дана објављивања у „Службеном гласнику Републике Србије”.</p>


	<p></p>


	<p></p>


	<p>05 број 110-5150/2010-1</p>


	<p>У Београду, 15. јула 2010. године</p>


	<p>Влада</p>


	<p>Председник,</p>


	<p>др Мирко Цветковић, с.р.</p>


	<p></p>
