


	
	Zakon

	


	
				
					Редакцијски пречишћен текст
				<p></p>
				<p></p>
				<p>На основу чл. 46. и 48. Закона о здравственој заштити („Службени гласник РС”, бр. 107/05, 72/09 – др. закон, 88/10, 99/10, 57/11, 119/12, 45/13 – др. закон, 93/14, 96/15 и 106/15) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p></p>
				<p>ОДЛУКУ</p>
				<p>о преузимању оснивачких права над Клиничко-болничким центром „Звездара”</p>
				<p>"Службени гласник РС", бр. 27 од 11. 
				марта 2016, 32 од 30. марта 2016.</p>
				<p></p>
				<p>Члан 1.</p>
				<p>Република Србија преузима од града Београда оснивачка права над Клиничко-болничким центром „Звездара” (у даљем тексту: Клиничко-болнички центар), са седиштем у Београду, Димитрија Туцовића 161.</p>
				<p>Члан 2.</p>
				<p>Оснивачка права из члана 1. ове одлуке у име Републике Србије врши Влада.</p>
				<p>Члан 3.</p>
				<p>Средства за финансирање Клиничко-болничког центра, за намене утврђене законом обезбеђују се из буџета Републике Србије, доприноса за обавезно социјално осигурање, као и из других извора у складу са законом.</p>
				<p>Члан 4.</p>
				<p>Клиничко-болнички центар доставиће Влади на сагласност Статут, усаглашен са Законом о здравственој заштити (у даљем тексту: Закон).</p>
				<p>Члан 5.</p>
				<p>До именовања председника и чланова Управног одбора и Надзорног одбора, у складу са Законом и Статутом Клиничко-болничког центра, настављају са радом чланови Управног одбора и Надзорног одбора Клиничко-болничког центра, именовани до дана ступања на снагу ове одлуке.</p>
				<p>До именовања директора Клиничко-болничког центра у складу са Законом и Статутом Клиничко-болничког центра, дужност директора обављаће проф. др Петар 
				Сворцан*, досадашњи вршилац дужности директора Клиничко-болничког центра.</p>
				<p>*Службени гласник РС, број 32/2016</p>
				<p></p>
				<p>Члан 6.</p>
				<p>Директор Клиничко-болничког центра поднеће надлежном органу пријаву за упис у регистар промене оснивача Клиничко-болничког центра, и по извршеном упису у регистар одмах ће обавестити министарство надлежно за послове здравља.</p>
				<p>Члан 7.</p>
				<p>Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p></p>
				<p>05 број 022-2527/2016-1</p>
				<p>У Београду, 11. марта 2016. године</p>
				<p>Влада </p>
				<p>Председник,</p>
				<p>Александар Вучић, с.р.</p>
	

