



<p>
На основу 

члана 6. став
1. Закона о надзору над прехрамбеним производима биљног порекла
(„Служени гласник
РС“, број 25/96),</p>
<p>
Министар пољопривреде, шумарства и
водопривреде, доноси</p>
<p>
</p>
<p>
</p>
<p>
ПРАВИЛНИК</p>
<p>

о ближим условима за производњу и промет прехрамбених производа биљног порекла</p>
<p>
„Службени
гласник РС", број 50 од 4. 
децембра 1996.</p>
<p>
</p>
<p>
</p>
<p>
I.
УВОДНА ОДРЕДБА</p>
<p>
</p>
<p>
Члан
1.</p>
<p>
Овим правилником
прописују се ближи услови у погледу објекта, уређаја и опреме за производњу и
промет прехрамбених производа биљног порекла (у даљем тексту: прехрамбени
производи) и одређују делатности за чије је обављање потребна одговарајућа
стручна спрема.</p>
<p>
</p>
<p>
II.
УСЛОВИ У ПОГЛЕДУ ПРОСТОРИЈА ЗА ПРОИЗВОДЊУ ПРЕХРАМБЕНИХ ПРОИЗВОДА</p>
<p>
</p>
<p>
Члан
2.</p>
<p>
Предузеће, друго
правно и физичко лице и предузетник који обављају производњу прехрамбених
производа обезбеђују просторије у којима се врши пријем, чување и складиштење
сировина, просторије за производњу, просторије у којима се врши паковање и
декларисање и просторије у којима се чувају и складиште готови прехрамбени
производи, чији број и величина зависе од врсте сировина, врсте прехрамбеног
производа и технолошког поступка производње.</p>
<p>
Просторије из става
1. овог члана изграђују се од чврстог и незапаљивог материјала који неће
неповољно утицати на квалитет сировине и готовог производа и имају обезбеђену
вентилацију, осветљење и заштиту од уласка инсеката, птица и глодара.</p>
<p>
Путеви којима се
врши допремање и отпремање сировина и готових прехрамбених производа морају
бити такви да се не укрштају.</p>
<p>
</p>
<p>
Члан
3.</p>
<p>
У једној просторији
може се складиштити више врста сировина или готових прехрамбених производа које
штетно не утичу на квалитет друге врсте сировина или готових прехрамбених
производа и да има довољно простора за лаку манипулацију при смештају и узимању
сировина и готових прехрамбених производа.</p>
<p>
У просторији из
става 1. овог члана не може се складиштити употребљена амбалажа, производи,
предмети и материјали који својим мирисом и нечистоћом могу променити
органолептичка својства прехрамбеног производа.</p>
<p>
</p>
<p>
Члан
4.</p>
<p>
За производњу
освежавајућих безалкохолних пића поред просторија из члана 2. овог правилника
обезбеђује се и посебна просторија за прање повратне амбалаже (боца, носиљки).</p>
<p>
</p>
<p>
III.
УСЛОВИ У ПОГЛЕДУ ОПРЕМЕ И УРЕЂАЈА ЗА ПРОИЗВОДЊУ ПРЕХРАМБЕНИХ ПРОИЗВОДА</p>
<p>
</p>
<p>
Члан
5.</p>
<p>
Опрема и уређаји у
просторији за пријем, чување и складиштење сировина, а у зависности од врсте,
капацитета и технолошког поступка производње јесте:</p>
<p>
1) пријемна рампа и
усипни кош;</p>
<p>
2) ваге и уређаји за
мерење количине сировине и помоћног материјала;</p>
<p>
3) унутрашња
транспортна средства за манипулацију и смештај сировина и полупроизвода;</p>
<p>
4) подметачи, полице
и палете за складиштење одређених врста сировина;</p>
<p>
5) расхладни и други
уређаји за одржавање температуре, влаге, контролисане и модификоване атмосфере,
као и уређаји за убрзавање дозревања одређених сировина;</p>
<p>
6) инструменти за
мерење температуре и релативне влаге, ако се складиште хигроскопни и лако
кварљиви прехрамбени производи;</p>
<p>
7) инструменти за
утврђивање квалитета сировина.</p>
<p>
Место пријема и
испоруке сировина мора имати надстрешницу довољне дужине да штити возило којим
се врши допремање сировина.</p>
<p>
</p>
<p>
Члан
6.</p>
<p>
Опрема и уређаји у
производној просторији а у зависности од врсте, капацитета и технолошког
поступка производње прехрамбеног производа, јесте:</p>
<p>
1) инструменти за
мерење протока сировина, помоћног материјала, полупроизвода и готових
производа;</p>
<p>
2) уређаји и опрема
за прање и чишћење, љушћење, односно механичку припрему сировина за прераду;</p>
<p>
3) уређаји и опрема
за класирање сировина;</p>
<p>
4) уређаји и опрема
за биохемијску, односно физичку, односно термичку обраду сировина, помоћног
материјала и полупроизвода;</p>
<p>
5) уређаји и опрема
за екстракцију;</p>
<p>
6) уређаји и опрема
за филтрирање, просејавање, миксирање и глазирање готових производа;</p>
<p>
7) уређаји и опрема
за затворен транспорт готових производа;</p>
<p>
8) инструменти за
контролу квалитета готовог прехрамбеног производа.</p>
<p>
</p>
<p>
Члан
7.</p>
<p>
За производњу
освежавајућих безалкохолних пића, поред опреме и уређаја из члана 6. овог
правилника, обезбеђује се и:</p>
<p>
1) аутоматски уређај
за прање боца;</p>
<p>
2) суд за припрему
шећерног сирупа и за његову пастеризацију;</p>
<p>
3) уређај за
пречишћавање шећерног сирупа;</p>
<p>
4) суд за припрему
готовог сирупа;</p>
<p>
5) уређај за мешање
воде и сирупа и импрегнацију (премикс уређај).</p>
<p>
6) апарат за
наливање и пуњење освежавајућег безалкохолног пића у боце;</p>
<p>
7) апарат за
затварање.</p>
<p>
Судови и уређаји из
тач. 2, 3, 4, 5. и 6. овог члана повезују се системом цевовода и пумпи.</p>
<p>
</p>
<p>
Члан
8.</p>
<p>
За производњу
млинских производа, поред опреме и уређаја из члана 6. овог правилника,
обезбеђује се и:</p>
<p>
1) за претходно и
млинско чишћење (у зависности од начина чишћења) и припрему:</p>
<p>
- тријер;</p>
<p>
- аспиратор;</p>
<p>
- четкалица;</p>
<p>
- рибалица;</p>
<p>
- праоница (код
влажног начина чишћења);</p>
<p>
- комора за
одлежавање и кондиционирање зрна;</p>
<p>
- квасилица;</p>
<p>
2) за прераду:</p>
<p>
- ваљци за
вишестепено измељавање (у зависности од капацитета);</p>
<p>
- уређај за
класирање млива;</p>
<p>
- уређај за чишћење
гриза;</p>
<p>
- уређај за
просејавање млива;</p>
<p>
- истресилица мекиња
(вргач);</p>
<p>
- најмање три коморе
за прихват и мешање брашна;</p>
<p>
- коморе за прихват
споредних производа.</p>
<p>
Сваки млин има
уређаје којима се обезбеђује најмање 78% избрашњавања уз мељаву најмање два
типа брашна од пшенице просечног квалитета према важећем југословенском
стандарду.</p>
<p>
</p>
<p>
Члан
9.</p>
<p>
За производњу
пекарских производа, поред опреме и уређаја из члана 6. овог правилника,
обезбеђује се следећа опрема и уређаји:</p>
<p>
1) уређај за сејање
брашна;</p>
<p>
2) уређај за
припрему и одмеравање топле воде;</p>
<p>
3) месилица за
тесто;</p>
<p>
4) уређај за
ферментацију теста;</p>
<p>
5) гарб колица са
одговарајућим бројем посуда;</p>
<p>
6) пећ са уређајем
за мерење температуре;</p>
<p>
7) радни столови за
обраду теста,</p>
<p>
8) посуде за
манипулацију;</p>
<p>
9) опрема за прихват
и чување готових производа.</p>
<p>
За производњу масних
пецива и пекарских колача обезбеђује се и радни сто за њихову производњу.</p>
<p>
За производњу
тестенина, поред опреме и уређаја из става 1. тач. 1, 2, 3, 7, 8. и 9. овог
правилника обезбеђује се и уређај за обликовање и сушење.</p>
<p>
</p>
<p>
Члан
10.</p>
<p>
Опрема и уређаји у
просторијама за паковање и декларисање готових прехрамбених производа јесте:</p>
<p>
1) вага за мерење са
полуаутоматским или аутоматским дозирањем готових производа;</p>
<p>
2) машина за
паковање и затварање готових производа;</p>
<p>
3) апарат за
етикетирање и декларисање готовог производа;</p>
<p>
4) опрема за
транспорт упакованог производа;</p>
<p>
5) машина за збирно
паковање готових производа.</p>
<p>
</p>
<p>
Члан
11.</p>
<p>
Опрема у просторији
за складиштење готових прехрамбених производа јесте:</p>
<p>
1) палете;</p>
<p>
2) полице;</p>
<p>
3) подметачи;</p>
<p>
4) унутрашња
транспортна средства за манипулацију и смештај готових прехрамбених производа.</p>
<p>
Опрема из става 1.
овог члана мора бити довољно удаљена од пода, зида и тавана.</p>
<p>
</p>
<p>
IV.
УСЛОВИ У ПОГЛЕДУ СТРУЧНЕ СПРЕМЕ ЗА ПРОИЗВОДЊУ ПРЕХРАМБЕНИХ ПРОИЗВОДА</p>
<p>
</p>
<p>
Члан
12.</p>
<p>
Процесом производње
шећера, биљних уља, производа од уља, производа од воћа и поврћа, воћних
сокова, освежавајућих безалкохолних пића, квасца, адитива, кекса и сродних производа,
чоколада и бомбонских производа руководи дипломирани инжењер пољопривреде смера
технологије прехрамбених производа, или дипломирани инжењер прехрамбене
технологије или дипломирани инжењер технологије или дипломирани хемичар.</p>
<p>
Процесом производње
производа од воћа и поврћа, воћних сокова и освежавајућих безалкохолних пића
може руководити и дипломирани инжењер пољопривреде смера за воћарство и
виноградарство.</p>
<p>
Процесом производње
млинских производа, хлеба, пецива, тестенина, чаја, производа од кафе, као и
колача, торти и сличних производа у посластичарници руководи лице које има
стечено одговарајуће средње образовање у трајању од најамње три године, односно
најмање III степен стручне спреме.</p>
<p>
</p>
<p>
V.
УСЛОВИ ЗА ПРОМЕТ ПРЕХРАМБЕНИХ ПРОИЗВОДА</p>
<p>
</p>
<p>
Члан
13.</p>
<p>
Предузеће, друго
правно и физичко лице и предузетник који обавља промет прехрамбених производа
обезбеђује просторије за чување, односно складиштење прехрамбених производа
који испуњавају услове из члана 2. став 2. и чл. 3. и 11. овог правилника.</p>
<p>
</p>
<p>
Члан
14.</p>
<p>
Превозна средства
којима се обавља транспорт лако кварљивих прехрамбених производа имају уређаје
и опрему који обезбеђују одржавање квалитета готовог прехрамбеног производа.</p>
<p>
</p>
<p>
VI.
ЗАВРШНА ОДРЕДБА</p>
<p>
</p>
<p>
Члан
15.</p>
<p>
Овај правилник ступа
на снагу осмог дана од дана објављивања у „Службеном гласнику Републике
Србије".</p>
<p>
</p>
<p>
</p>
<p>
Број
110-00-53/96-04</p>
<p>
У Београду,
20. новембра 1996. године</p>
<p>
Министар,</p>
<p>

Недељко

Шиповац,

с. р.</p>

