<p></p>
<p>








Normal
0


21


false
false
false

SR
X-NONE
X-NONE













MicrosoftInternetExplorer4



























































































































































/* Style Definitions */
table.MsoNormalTable
{mso-style-name:"Table Normal";
mso-tstyle-rowband-size:0;
mso-tstyle-colband-size:0;
mso-style-noshow:yes;
mso-style-priority:99;
mso-style-qformat:yes;
mso-style-parent:"";
mso-padding-alt:0cm 0.45rem 0cm 0.45rem;
mso-para-margin-top:0cm;
mso-para-margin-right:0cm;
mso-para-margin-bottom:0.833333333333333rem;
mso-para-margin-left:0cm;
line-height:115%;
mso-pagination:widow-orphan;
font-size:0.916666666666667rem;
font-family:"Calibri","sans-serif";
mso-ascii-font-family:Calibri;
mso-ascii-theme-font:minor-latin;
mso-fareast-font-family:"Times New Roman";
mso-fareast-theme-font:minor-fareast;
mso-hansi-font-family:Calibri;
mso-hansi-theme-font:minor-latin;}

 



</p>
<p>На основу члана 22. став 7. Закона о заштити природе ( „Службени гласник РС”, број 36/09),</p>
<p>Министар животне средине и просторног планирања уз претходну сагласност министра надлежног за послове пољопривреде, шумарства и водопривреде, доноси</p>
<p></p>
<p></p>
<p>ПРАВИЛНИК</p>
<p>о условима за оснивање банке гена дивљих биљака, животиња и гљива, начину рада банке гена, начину поступања са биолошким материјалом, садржини захтева и документацији која се подноси уз захтев за издавање дозволе за оснивање банке гена</p>
<p>„Службени гласник РС“, број 65 од 14. септембра 2010.</p>
<p></p>
<p></p>
<p></p>
<p>Члан 1.</p>
<p>Овим правилником прописују се ближи услови које треба да испуњава правно лице или предузетник у погледу кадра, опреме и простора, као и начин рада банке гена, начин поступања са биолошким материјалом, садржину захтева и документацију која се подноси уз захтев за издавање дозволе за оснивање банке гена дивљих биљака, животиња и гљива ( у даљем тексту: банка гена). </p>
<p></p>
<p>1. Услови у погледу кадра, опреме и простора</p>
<p></p>
<p>Члан 2.</p>
<p>Ради очувања генетичке разноврсности дивљих биљака, животиња и гљива, банку гена може да оснује правно лице или предузетник ( у даљем тексту: лице) које:</p>
<p>1) је регистровано за обављање делатности у области истраживања и експерименталног рада у природним наукама и технолошком развоју у складу са посебним прописима;</p>
<p>2) има седиште на територији Републике Србије;</p>
<p>3) има програм управљања генетичким материјалом са пројектима истраживања, сакупљања, очувања и коришћења генетичког материјала;</p>
<p>4) има у радном односу на неодређено време са пуним радним временом, најмање два лица са научним називом доктора наука;</p>
<p>5) има потребне лабораторије;</p>
<p>6) има лабораторијску опрему, клима коморе, интернет комуникацију и друга средства за остваривање програма и реализацију пројеката;</p>
<p>7) има стручно-информативну документацију.</p>
<p></p>
<p>2. Начин рада банке гена и начин поступања са биолошким материјалом</p>
<p></p>
<p>Члан 3.</p>
<p>За потребе банке гена, истраживање и чување биолошког материјала, може се обављати: </p>
<p>– In sity – подразумева истраживање и чување генетског материјала у екосистему или природном станишту и одржавање и обнављање одрживе популације врста у њиховом природном окружењу;</p>
<p>– Еx sitу – истраживање и чување генетског материјала изван његовог природног станишта.</p>
<p>Узимање биолошког материјала не сме угрожавати опстанак екосистема или популацију дивљих врста биљака, животиња и гљива у њиховим стаништима.</p>
<p></p>
<p>Члан 4.</p>
<p>О биолошком материјалу који се чува у банци гена води се евиденција која садржи:</p>
<p>1) идентификациони број материјала;</p>
<p>2) податке о врсти;</p>
<p>3) датуму и месту прикупљања;</p>
<p>4) статусу материјала (семе, спора, део, полна ћелија итд.); </p>
<p>5) идентификацију станишта и вегетације као и процену опасности од генетске ерозије; </p>
<p>6) опис и процену својстава, посебно податке о здравственим својствима као и квалитативним својствима на морфолошком, биохемијском и молекуларном нивоу која служе за тачну идентификацију и анализу генетске разноликости и структуре; </p>
<p>7) податке о чувању – услови чувања, датум стављања на чување, подаци о почетном стању, количина чуваног материјала, подаци о умножавању и / или регенерацији и сл.; </p>
<p>8) лице задужено за чување;</p>
<p>9) податке о коришћењу. </p>
<p></p>
<p>3. Садржина захтева и документација која се подноси уз захтев</p>
<p></p>
<p>Члан 5.</p>
<p>Захтев за издавање дозволе садржи:</p>
<p>1) податке о подносиоцу захтева (назив, седиште, матични број, односно име, адресу и ЈМБГ);</p>
<p>2) податке о количини сакупљеног материјала;</p>
<p>3) локалитет на којем је вршено истраживање или сакупљање;</p>
<p>4) циљ оснивања. </p>
<p>Уз захтев се прилаже:</p>
<p>1) дозвола за истраживање издата у складу са одредбама закона о заштити природе и закона којим се регулише здравље животиња и биљака;</p>
<p>2) доказ о испуњености услова из члана 2. овог правилника;</p>
<p>3) други докази од значаја за добијање дозволе. </p>
<p></p>
<p>Члан 6.</p>
<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
<p></p>
<p></p>
<p>Број 110-00-105/2010-03</p>
<p>У Београду, 7. септембра 2010. године</p>
<p>Министар,</p>
<p>др Оливер Дулић, с.р.</p>
<p></p>
<p></p>