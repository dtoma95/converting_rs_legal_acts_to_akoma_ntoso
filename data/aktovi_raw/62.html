


	
	Zakon

	


	
			<p>На основу члана 35. став 15, а у вези са чланом 87. став 1. тачка 1) Закона о азилу и привременој заштити („Службени гласник РС”, број 24/18),</p>
			<p>Министар унутрашњих послова доноси</p>
			<p>ПРАВИЛНИК</p>
			<p>о начину и поступку регистрације и изгледу и садржини потврде о регистрацији странца који је изразио намеру да поднесе захтев за азил</p>
			<p>"Службени гласник РС", број 42 од 1. јуна 
			2018.</p>
			<p>Члан 1.</p>
			<p>Овим правилником прописује се начин и поступак регистрације странца који је изразио намеру да поднесе захтев за азил, као и изглед и садржина потврде о регистрацији.</p>
			<p>Члан 2.</p>
			<p>Странац који је пред овлашћеним полицијским службеником Министарства унутрашњих послова (у даљем тексту: Министарство) изразио намеру да поднесе захтев за азил се региструје.</p>
			<p>Регистрација представља узимање личних и биометријских података о странцу, њихово евидентирање у одговарајућој бази података Министарства и издавање потврде о регистрацији.</p>
			<p>Узимање личних података о странцу врши се на основу увида у документа којима странац располаже и личне изјаве странца.</p>
			<p>Узимање биометријских података странца врши се фотографисањем и узимањем отисака прстију.</p>
			<p>Узимање биометријских података подразумева узимање података из става 4. овог члана помоћу одговарајућих техничких средстава и превођење тих података у електронски облик (у даљем тексту: узимање).</p>
			<p>Узимање фотографије врши се дигиталном камером и то на тај начин што се фотографија узима следећим редоследом: предњи анфас, бочна десна страна лица, а затим полубочна лева страна лица.</p>
			<p>Узимање отисака прстију врши се скенером за отиске и подразумева узимање отисака следећим редоследом: четири прста леве руке истовремено, палац леве руке, палац десне руке, четири прста десне руке истовремено (фаланге прстију), након чега се узимају отисци сваког прста појединачно скидањем отисака фаланге окретањем прста полулево и полудесно.  </p>
			<p>Ако странац нема кажипрст, узима се отисак наредног прста и то следећим редоследом: палац, средњи прст, домали, мали прст.</p>
			<p>Изузетно, ако узимање отисака прстију скенером из било ког разлога није могуће или ако тако узети отисци не могу послужити биометријској обради, отисци се узимају на класичан начин, механичким отиском на картону а након тога се отисак скенира.</p>
			<p>Члан 3.</p>
			<p>Ако странац изрази намеру да поднесе захтев за азил у центру за азил или у другом објекту одређеном за смештај тражилаца азила или у прихватилишту за странце, региструје се у центру за азил од стране службеника Канцеларије за азил, у складу са поступком из члана 2. овог правилника.</p>
			<p>Ако у центру за азил или другом објекту одређеном за смештај тражилаца азила или у прихватилишту за странце није могуће извршити регистрацију, странац који је изразио намеру да поднесе захтев за азил се упућује у надлежну подручну полицијску управу ради регистрације.</p>
			<p>Ако странац изрази намеру да поднесе захтев за азил на граничном прелазу, региструје се у просторијама станице граничне полиције од стране овлашћеног полицијског службеника те станице граничне полиције у складу са поступком из члана 2. овог правилника.</p>
			<p>Члан 4.</p>
			<p>Намеру да поднесе захтев за азил у име малолетног лица изражава родитељ или старатељ.</p>
			<p>Приликом регистрације малолетног лица које није навршило 14 година живота, узимају се лични подаци о странцу, врши се фотографисање и евидентирање података у одговарајућој бази података Министарства, након чега се издаје потврда о регистрацији.</p>
			<p>Малолетно лице које је навршило 14 година живота региструје се на начин прописан у члану 2. овог правилника.</p>
			<p>Члан 5.</p>
			<p>Ако намеру да поднесе захтев за азил изрази малолетно лице без пратње, полицијски службеник Министарства обавештава месно надлежан центар за социјални рад.</p>
			<p>Регистрација малолетног лица из става 1. овог члана се врши у присуству привременог старатеља одређеног од стране надлежног центра за социјални рад.  </p>
			<p>Члан 6.</p>
			<p>Овлашћени полицијски службеник Министарства, након узимања и уноса података о странцу у евиденцију о регистрованим странцима, издаје Потврду о регистрацији странца који је изразио намеру да поднесе захтев за азил (у даљем тексту: Потврда о регистрацији).</p>
			<p>Члан 7.</p>
			<p>Потврда о регистрацији (Образац) одштампана је у прилогу овог правилника и чини његов саставни део.</p>
			<p>Потврда о регистрацији штампа се на папиру беле боје, величине 21 x 29,7 cm.</p>
			<p>Члан 8.</p>
			<p>Потврда о регистрацији издаје се у два примерка, од којих се један уручује странцу, а други остаје у архиви организационе јединице Министарства у којој ради овлашћено службено лице које је издало потврду о регистрацији. </p>
			<p>Члан 9.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”,</p>
			<p>01 број 4198/18-2 </p>
			<p>У Београду, 29. маја 2018. године</p>
			<p>Министар,</p>
			<p>др Небојша Стефановић, с.р.</p>
			<p>Прилози:</p>
			<p>
			
			Образац - Потврда о регистрацији странца који је изразио намеру да 
			поднесе захтев за азил</p>
			<p></p>
	

