


	
	Zakon

	


	
			<p>На основу члана 57. ст. 2. и 3. Закона о јавним набавкама („Службени гласник РС”, бр. 124/12, 14/15 и 68/15) и члана 23. Одлуке о усклађивању пословања Јавног предузећа „Службени гласник”, Београд са Законом о јавним предузећима („Службени гласник РС”, бр. 77/16 и 9/17), а у вези са чланом 11. Правилника о методологији и начину утврђивања трошкова пружања јавне услуге („Службени гласник РС”, бр. 14/13, 25/13 – исправка и 99/13),</p>
			<p>Надзорни одбор Јавног предузећа „Службени гласник”, на 48. седници 10. септембра 2018.  године, донео је</p>
			<p>ОДЛУКУ </p>
			<p>о висини накнаде за објављивање огласа о јавној набавци на Порталу службених гласила Републике Србије и база прописа, у 2019. години</p>
			<p>"Службени гласник РС", број 74 од 5. октобра 
			2018.</p>
			<p>1. Утврђује се висина накнаде за објављивање огласа о јавној набавци на Порталу службених гласила Републике Србије и база прописа у 2019. години, у износу од:</p>
			<p>– 288,75 динара без ПДВ-а по куцаном реду текста, уколико се текст преда у електронској форми и</p>
			<p>– 428,75 динара без ПДВ-а по куцаном реду текста, уколико се текст преда у штампаној форми.</p>
			<p>Обрачун накнаде за објављивање огласа о јавној набавци који у себи садрже табеле приказане на више од једне странице А4 формата, врши се тако што се прва страница табеле обрачунава бројањем редова текста у оквиру табеле, а свака наредна страница табеле као три куцана реда текста.</p>
			<p>2. Висина накнаде из тачке 1. Одлуке усклађује се на годишњем нивоу.</p>
			<p>3. Ова одлука, по добијању сагласности Владе, објављује се у „Службеном гласнику Републике Србије”, ступа на снагу осмог дана од дана њеног објављивања, а примењује се од 1. јануара 2019. године.</p>
			<p>Број 01-8882/5</p>
			<p>У Београду, 10. септембра 2018. године</p>
			<p>Председник Надзорног одбора,</p>
			<p>Новак Недић, с.р.</p>
	

