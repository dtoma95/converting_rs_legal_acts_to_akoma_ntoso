


	
	Zakon

	


	<p>
	</p><p>Редакцијски пречишћен текст</p>
	
	
	<p></p>
	<p></p>
	<p>На основу члана 212а став 8. Закона о здравственом осигурању („Службени гласник РС”, бр. 107/05, 109/05 – исправка, 57/11, 110/12 – УС и 119/12) и члана 42. став 1. Закона о Влади („Службени гласник РС”, 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси</p>
	<p>УРЕДБУ</p>
	<p>о планирању и врсти роба и услуга за које се спроводе централизоване јавне набавке</p>
	<p>
	"Службени гласник РС", бр. 29 од 29. марта 2013, 49 од 5. јуна 
	2013, 51 од 12. јуна 2013 - исправка, 86 од 30. септембра 2013, 119 од 31. 
	октобра 2014, 86 од 14. октобра 2015, 95 од 30. новембра 2016, 111 од 11. 
	децембра 2017, 56 од 18. јула 2018, 68 од 7. септембра 2018, 6 од 1. 
	фебруара 2019.</p>
	<p>1. Предмет уређивања</p>
	<p>Члан 1.</p>
	<p>Овом уредбом уређују се услови, начин и поступак планирања потреба здравствених установа из Плана мреже здравствених установа које доноси Влада (у даљем тексту: здравствене установе), одређује се врста роба и услуга за које се спроводе централизоване јавне набавке и које су обухваћене Планом централизованих јавних набавки и уређују друга питања од значаја за планирање, организовање и спровођење централизованих јавних набавки. 
	</p>
	
	<p>2. Услови, начин и поступак планирања потреба здравствених установа за спровођење централизованих јавних набавки 
	</p>
	<p>Члан 2.</p>
	<p>Планирање потреба здравствених установа за набавку роба и услуга за које се спроводе централизоване јавне набавке и које су обухваћене Планом централизованих јавних набавки, врши се ако су за те набавке обезбеђена средства у годишњем финансијском плану здравствене установе, односно у годишњем финансијском плану Републичког фонда за здравствено осигурање (у даљем тексту: Републички фонд).</p>
	<p>Члан 3.</p>
	<p>План централизованих јавних набавки припрема се на основу планова потреба роба и услуга здравствених установа (у даљем тексту: план потреба) који се доносе за сваку буџетску годину, односно за период на који се закључује уговор са Републичким фондом, на начин и по поступку прописаним овом уредбом.</p>
	<p>План централизованих јавних набавки садржи:</p>
	<p>1) део који се односи на план потреба сваке појединачне здравствене установе за робе и услуге за које се спроводе централизоване јавне набавке;</p>
	<p>2) део који се односи на план потреба исказан по врсти и количини роба и услуга за које се спроводе централизоване јавне набавке.</p>
	<p>Члан 4. </p>
	<p>План потреба здравствених установа за које се спроводе централизоване јавне набавке доноси управни одбор здравствене установе, на предлог директора здравствене установе. 
	</p>
	<p>Члан 5.</p>
	<p>Здравствена установа припрема план потреба за које се спроводе централизоване јавне набавке у складу са Стручно-методолошким упутством за израду плана потреба, на јединственом обрасцу који је саставни део тог упутства.</p>
	<p>Стручно-методолошко упутство и јединствени образац из става 1. овог члана доноси завод за јавно здравље основан за територију Републике (у даљем тексту: Институт за јавно здравље Србије), по претходно прибављеној сагласности Министарства здравља.</p>
	<p>Стручно-методолошко упутство и јединствени образац 
	из става 1. овог члана Институт за јавно здравље Србије доноси најкасније до 
	31. јануара текуће буџетске године за припрему плана потреба здравствених 
	установа за спровођење централизованих јавних набавки за наредну буџетску 
	годину.</p>
	<p>Стручно-методолошко упутство и јединствени образац из става 2. овог члана Институт за јавно здравље Србије доставља здравственим установама најкасније 30 дана пре дана који је овом уредбом одређен као дан достављања плана потреба здравствених установа.</p>
	<p>*Службени 
	гласник РС, број 49/2013</p>
	<p>Члан 6.</p>
	<p>За израду предлога плана потреба здравствених установа за које се спроводе централизоване јавне набавке, директор здравствене установе образује комисију састављену од лица стручних за област медицине, фармације, односно стоматологије, као и лица стручних за област економије и права.</p>
	<p>Комисија из става 1. овог члана, израђује предлог плана потреба најкасније до 30. јуна текуће године за наредну буџетску годину, на основу:</p>
	<p>1) плана рада здравствене установе из претходне буџетске године, односно из периода на који је закључен уговор са Републичким фондом;</p>
	<p>2) исказане потрошње лекова и медицинских средстава у претходној години, на основу фактурисаних услуга према Републичком фонду;</p>
	<p>3) коначног обрачуна здравствене установе и Републичког фонда по завршеној буџетској години; 
	</p>
	<p>4) плана рада здравствене установе за буџетску годину, за коју се планира спровођење централизоване јавне набавке, на које је мишљење дао завод за јавно здравље основан за територију на којој се здравствена установа налази; 
	</p>
	<p>5) планиране потрошње роба и услуга за које се спроводе централизоване јавне набавке за наредну буџетску годину, на које је мишљење дао завод за јавно здравље основан за територију на којој се здравствена установа налази;</p>
	<p>6) финансијских средстава планираних за робе и услуге за које се спроводе централизоване јавне набавке у финансијском плану здравствене установе за одређену буџетску годину, односно за период за који закључује уговор са Републичким фондом. 
	</p>
	<p>Републички фонд дужан је да здравственим установама достави податке из става 1. тачка 6) овог члана, најкасније до 10. јула текуће године, а на основу упутства о припреми нацрта буџета Републике Србије, које доноси министар надлежан за послове финансија, као и на основу Фискалне стратегије за организације за обавезно социјално осигурање, за наредну буџетску годину.</p>
	<p>Здравствена установа дужна је да усклади предлог плана потреба из става 2. овог члана са подацима из става 3. овог члана.</p>
	<p>Члан 7.</p>
	<p>Предлог плана потреба припремљен на начин прописан чланом 6. ове уредбе, директор доставља на мишљење стручном савету здравствене установе.</p>
	<p>По прибављеном мишљењу из става 1. овог члана, директор утврђује предлог плана потреба и доставља га управном одбору здравствене установе ради усвајања.</p>
	<p>Члан 8.</p>
	<p>Здравствена установа доставља план потреба за наредну буџетску годину, донет на начин из члана 6. став 2. ове уредбе, Институту за јавно здравље Србије, најкасније до 20. јула текуће године, у електронској форми као и у писменом облику, ради доношења Плана централизованих јавних набавки за наредну буџетску годину. 
	</p>
	
	<p>3. Доношење Плана централизованих јавних набавки</p>
	<p>Члан 9.</p>
	<p>Институт за јавно здравље Србије на основу прикупљених, обједињених и анализираних планова потреба здравствених установа утврђује предлог Плана централизованих јавних набавки, који доставља на мишљење републичким стручним комисијама основаним у складу са законом којим се уређује здравствена заштита (у даљем тексту: републичке стручне комисије). 
	</p>
	<p>Републичке стручне комисије у року од 15 дана од дана достављања предлога плана централизованих јавних набавки дају мишљење на тај предлог. 
	</p>
	<p>Републичке стручне комисије у мишљењу из става 2. овог члана могу да предложе измене, односно допуне података из предлога Плана централизованих јавних набавки у областима за које су основане.</p>
	<p>Ако републичке стручне комисије у року из става 2. овог члана не доставе мишљење на предлог Плана централизованих јавних набавки, Институт за јавно здравље Србије наставља са поступком доношења Плана централизованих јавних набавки, у складу са овом уредбом.</p>
	<p>Ако су републичке стручне комисије доставиле предлог за измене, односно допуне предлога Плана централизованих јавних набавки у складу са ставом 3. овог члана, Институт за јавно здравље Србије спроводи поступак усклађивања предлога Плана централизованих јавних набавки са датим мишљењима.</p>
	<p>По утврђивању коначног текста предлога Плана централизованих јавних набавки управни одбор Института за јавно здравље Србије на предлог директора доноси План централизованих јавних набавки, који се доставља Републичком фонду најкасније до 15. августа у текућој години за наредну буџетску годину. 
	</p>
	<p>Члан 10.</p>
	<p>Републички фонд започиње са поступцима централизованих јавних набавки у складу са Планом централизованих јавних набавки за наредну буџетску годину, најкасније 1. новембра текуће године, односно најкасније наредног дана од дана када Влада усвоји предлог закона којим се уређује буџет Републике Србије и предлог одлука о давању сагласности на финансијске планове организација за обавезно социјално осигурање и финансијских планова организација за обавезно социјално осигурање.</p>
	<p>4. Врсте робе и услуга за које се спроводе централизоване јавне набавке</p>
	<p>4.1. Врсте робе и услуга за које се спроводе централизоване јавне набавке у здравственим установама</p>
	<p>Члан 11.</p>
	<p>За потребе здравствених установа спроводе се централизоване јавне набавке робе за одговарајућу врсту енергената које користе одређене здравствене установе.</p>
	<p>За потребе здравствених установа спроводе се централизоване јавне набавке услуга, и то за:</p>
	<p>1) осигурање имовине здравствене установе;</p>
	<p>2) осигурање лица запослених у здравственој установи.</p>
	<p>4.2. Врсте робе стационарних здравствених установа за које се спроводе централизоване јавне набавке</p>
	<p>Члан 12.</p>
	<p>За потребе стационарних здравствених установа спроводе се централизоване јавне набавке робе, и то за:</p>
	<p>1) лекове са Листе лекова који се прописују и издају на терет средстава обавезног здравственог осигурања (у даљем: тексту: Листа лекова);</p>
	<p>2) медицински гасови;</p>
	<p>3) медицинска средства: </p>
	<p>(1) уградни материјал:</p>
	<p>– графтови,</p>
	<p>– ендоваскуларни графтови,</p>
	<p>– валвуле и рингови,</p>
	<p>– коронарни стентови,</p>
	<p>– коронарни стентови обложени леком,</p>
	<p>– периферни стентови, </p>
	<p>– каротидни стентови, </p>
	<p>– пејсмејкери и дефибрилатори,</p>
	<p>– интраокуларна сочива,</p>
	<p>– имплантати за кукове и колена,</p>
	<p>(2) санитетски и медицински потрошни материјал:</p>
	<p>– завоји,</p>
	<p>– вата,</p>
	<p>– топломери,</p>
	<p>– шприцеви,</p>
	<p>– шпатуле/штапићи,</p>
	<p>– скалпел ножићи,</p>
	<p>– системи за трансфузију,</p>
	<p>– аутотрансфузиони системи/сетови за интраоперативно спашавање крви,</p>
	<p>– системи за инфузију,</p>
	<p>– рукавице латекс и ПВЦ рукавице,</p>
	<p>– хируршке рукавице (стерилне),</p>
	<p>– маске,</p>
	<p>– компресе,</p>
	<p>– кесе за урин,</p>
	<p>– катетери,</p>
	<p>– балон катетери,</p>
	<p>– игле,</p>
	<p>– газа,</p>
	<p>– фластери,</p>
	<p>– ЕКГ електроде,</p>
	<p>– RTG филмови,</p>
	<p>(3) материјал за дијализу у складу са прописима којима се уређују стандарди материјала за дијализу;</p>
	<p>4) медицински алкохол;</p>
	<p>5) капе;</p>
	<p>6) каљаче;</p>
	<p>7) хируршки мантили.</p>
	<p>4.3. Врсте робе у домовима здравља и заводима које обављају делатност на примарном нивоу здравствене заштите за које се спроводе централизоване јавне набавке</p>
	<p>Члан 13.</p>
	<p>За потребе домова здравља и завода који обављају делатност на примарном нивоу здравствене заштите спроводе се централизоване јавне набавке робе, и то за:</p>
	<p>1) лекове са Листе лекова за парентералну примену који се примењују у овим здравственим установама, у складу са законом;</p>
	<p>2) медицинска средства:</p>
	<p>(1) санитетски и медицински потрошни материјал:</p>
	<p>– завоји,</p>
	<p>– вата,</p>
	<p>– топломери,</p>
	<p>– шприцеви,</p>
	<p>– шпатуле/штапићи,</p>
	<p>– скалпел ножићи,</p>
	<p>– системи за инфузију,</p>
	<p>– рукавице латекс и ПВЦ рукавице,</p>
	<p>– хируршке рукавице (стерилне),</p>
	<p>– маске,</p>
	<p>– компресе,</p>
	<p>– кесе за урин,</p>
	<p>– катетери,</p>
	<p>– игле,</p>
	<p>– газа,</p>
	<p>– фластери,</p>
	<p>– ЕКГ електроде;</p>
	<p>3) медицински алкохол.</p>
	<p></p>
	<p>4.4. Врсте робе у апотекама које обављају делатност на примарном нивоу здравствене заштите за које се спроводе централизоване јавне набавке</p>
	<p>Члан 14.</p>
	<p>За потребе апотека које обављају делатност на примарном нивоу здравствене заштите спроводе се централизоване јавне набавке робе, и то за лекове са Листе лекова. 
	</p>
	<p>4.5. Врсте робе у заводима, односно институтима за трансфузију крви за које се спроводе централизоване јавне набавке</p>
	<p>Члан 15.</p>
	<p>За потребе завода, односно института за трансфузију крви спроводе се централизоване јавне набавке робе потребне за обављање трансфузиолошке здравствене делатности, и то за: 
	</p>
	<p>1) пластичне кесе за крв (двоструке и четвороструке);</p>
	<p>2) филтери за еритроците; </p>
	<p>3) филтери за тромбоците;</p>
	<p>4) реагенси за тестирање трансмисијом преносивих болести; </p>
	<p>5) тест серуми за типизацију еритроцитних ангитена; </p>
	<p>6) реагенси за одређивање крвних група (A, B, O, Rh и остали за методу у епрувети); 
	</p>
	<p>7) сетови за донорске аферезне поступке;</p>
	<p>8) реагенси за одређивање крвних група, скрининг и идентификацију антитела у микроепрувети.</p>
	<p>5. Прелазне и завршна одредба</p>
	<p>Члан 16.</p>
	<p>Стручно-методолошко упутство са јединственим обрасцем за израду плана потреба које се доноси на основу овлашћења из члана 5. ове уредбе биће донето у року од 45 дана од дана ступања на снагу ове уредбе. 
	</p>
	<p>Члан 17.</p>
	<p>До почетка спровођења централизованих јавних 
	набавки у складу са Планом централних јавних набавки за 2015. годину на 
	основу ове уредбе, Републички фонд спроводи централизоване јавне набавке за 
	потребе здравствених установа у 2013. години, са којима има закључене 
	уговоре о пружању здравствене заштите, у складу са законом, и то:</p>
	<p>1) лекови са Листе лекова:</p>
	<p>(1) цитостатици са Ц Листе лекова,</p>
	<p>(2) лекови за лечење хемофилије,</p>
	<p>(3) еритропоетини,</p>
	<p>(4) биолошки лекови за лечење Chronove болести и 
	Улцерозног колитиса,</p>
	<p>(5) биолошки лекови за лечење реуматоидних 
	болести,</p>
	<p>(6) пегиловани интерферон алфа 2а и 26,</p>
	<p>(7) интерферон бета 1а и 16,</p>
	<p>(8) вакцине за обавезну имунизацију, осим вакцине 
	и хуманог имуноглобулина против беснила,</p>
	<p>(9) глатирамер ацетат,</p>
	<p>(10) антитуберкулотици прве линије;</p>
	<p>(11) лекови за лечење урођених болести 
	метаболизма,</p>
	<p>2) уградни материјал:</p>
	<p>(1) графтови,</p>
	<p>(2) ендоваскуларни графтови,</p>
	<p>(3) валвуле и рингови,</p>
	<p>(4) коронарни стентови,</p>
	<p>(5) коронарни стентови обложени леком,</p>
	<p>(6) периферни стентови,</p>
	<p>(7) каротидни стентови,</p>
	<p>(8) пејсмејкери и дефибрилатори,</p>
	<p>(9) интраокуларна сочива;</p>
	<p>3) материјал за дијализу у складу са прописима 
	којима се уређују стандарди материјала за дијализу;</p>
	<p>4) медицинска средства за једнократну употребу</p>
	<p>(1) аутотрансфузиони системи/сетови за 
	интраоперативно спашавање крви,</p>
	<p>(2) балон катетери.</p>
	<p>*Службени 
	гласник РС, број 49/2013</p>
	<p>Члан 17а</p>
	<p>До почетка спровођења централизованих јавних 
	набавки у складу са Планом централних јавних набавки за 2015. годину на 
	основу ове уредбе, Републички фонд спроводи централизоване јавне набавке за 
	потребе здравствених установа у 2014. години, са којима има закључене 
	уговоре о пружању здравствене заштите, у складу са законом, и то:</p>
	<p>1) лекови са Листе лекова у складу са списком 
	лекова који је сачињен према генеричким називима лекова са Листе лекова и 
	који је дат у прилогу ове уредбе и чини њен саставни део, осим лекова који 
	се издају на рецепт и вакцине и хуманог имуноглобулина против беснила;</p>
	<p>2) уградни материјал:</p>
	<p>(1) графтови,</p>
	<p>(2) ендоваскуларни графтови,</p>
	<p>(3) валвуле и рингови,</p>
	<p>(4) коронарни стентови са и без лека,</p>
	<p>(5) периферни стентови,</p>
	<p>(6) каротидни стентови,</p>
	<p>(7) пејсмејкери и дефибрилатори,</p>
	<p>(8) интраокуларна сочива;</p>
	<p>3) материјал за дијализу у складу са прописима 
	којима се уређују стандарди материјала за дијализу;</p>
	<p>4) медицинска средства за једнократну употребу:</p>
	<p>(1) аутотрансфузиони системи/сетови за 
	интраоперативно спашавање крви,</p>
	<p>(2) балон катетери,</p>
	<p>(3) потрошни материјал за уградњу интраокуларних 
	сочива;</p>
	<p>5) крв и компоненте од крви за потребе 
	завода/института за трансфузију крви и здравствених установа које обављају 
	трансфузиолошку делатност:</p>
	<p>(1) филтери за еритроците,</p>
	<p>(2) филтери за тромбоците,</p>
	<p>(3) сетови за донорске аферезне поступке;</p>
	<p>6) енергенти;</p>
	<p>7) услуге осигурања за здравствене установе:</p>
	<p>(1) осигурање имовине здравствених установа,</p>
	<p>(2) осигурање лица запослених у здравственим 
	установама;</p>
	<p>8) медицински гасови.</p>
	<p>*Службени 
	гласник РС, број 49/2013</p>
	<p>Члан 17б</p>
	<p>До почетка спровођења централизованих јавних 
	набавки у складу са Планом централних јавних набавки за 2016. годину на 
	основу ове уредбе, Републички фонд спроводи централизоване јавне набавке за 
	потребе здравствених установа у 2015. години, са којима има закључене 
	уговоре о пружању здравствене заштите, у складу са законом, и то:</p>
	<p>1) лекови са Листе лекова:</p>
	<p>(1) лекови са Листе А и Листе А1 Листе лекова,</p>
	<p>(2) лекови са Листе Б:</p>
	<p>– вакцине за обавезну имунизацију, осим вакцине и 
	хуманог имуноглобулина против беснила,</p>
	<p>– лекови са Списка лекова који је сачињен према 
	генеричким називима лекова са Листе Б Листе лекова (у даљем тексту: Списак 
	лекова), који је одштампан уз ову уредбу и чини њен саставни део,</p>
	<p>(3) лекови са Листе Ц Листе са Списка лекова,</p>
	<p>(4) лекови са Листе Д:</p>
	<p>– антитуберкулотици прве линије,</p>
	<p>– антитуберкулотици друге линије,</p>
	<p>– лекови са Листе Б Листе лекова са Списка лекова, 
	а који се налазе и на Листи Д Листе Лекова;</p>
	<p>2) лекови који се не налазе на Листи лекова:</p>
	<p>(1) лекови за лечење ретких болести;</p>
	<p>3) уградни материјал:</p>
	<p>(1) графтови,</p>
	<p>(2) ендоваскуларни графтови,</p>
	<p>(3) валвуле и рингови,</p>
	<p>(4) коронарни стентови,</p>
	<p>(5) коронарни стентови обложени леком,</p>
	<p>(6) периферни стентови,</p>
	<p>(7) каротидни стентови,</p>
	<p>(8) пејсмејкери и дефибрилатори,</p>
	<p>(9) интраокуларна сочива;</p>
	<p>4) материјал за дијализу у складу са прописима 
	којима се уређују стандарди материјала за дијализу;</p>
	<p>5) медицинска средства за једнократну употребу:</p>
	<p>(1) аутотрансфузиони системи/сетови за 
	интраоперативно спашавање крви,</p>
	<p>(2) балон катетери,</p>
	<p>(3) потрошни материјал за уградњу интраокуларних 
	сочива;</p>
	<p>6) крв и компоненте од крви за потребе 
	завода/института за трансфузију крви и здравствених установа које обављају 
	трансфузиолошку делатност:</p>
	<p>(1) филтери за еритроците,</p>
	<p>(2) филтери за тромбоците,</p>
	<p>(3) сетови за донорске аферезне поступке;</p>
	<p>7) енергенти:</p>
	<p>(1) електрична енергија;</p>
	<p>8) осигурање имовине здравствених установа;</p>
	<p>9) осигурање лица запослених у здравственим 
	установама.</p>
	<p>*Службени гласник РС, 
	број 119/2014</p>
	<p>
	Члан 17в</p>
	<p>
	До почетка спровођења централизованих јавних набавки у складу са 
	Планом централизованих јавних набавки за 2017. годину на основу ове уредбе, 
	Републички фонд спроводи централизоване јавне набавке за потребе 
	здравствених установа у 2016. години, са којима има закључене уговоре о 
	пружању здравствене заштите, у складу са законом, и то набавку:</p>
	<p>
	1) Лекова са Листе лекова:</p>
	<p>
	(1) лекова са Листе А и Листе А1,</p>
	<p>
	(2) лекова са Листе Б, осим вакцине против беснила и хуманог 
	имуноглобулина против беснила и продуката од крви које производи Институт за 
	трансфузију крви Србије,</p>
	<p>
	(3) лекова са Листе Ц,</p>
	<p>
	(4) лекова са Листе Д, и то:</p>
	<p>
	– антитуберкулотика прве линије,</p>
	<p>
	– антитуберкулотика друге линије,</p>
	<p>
	– лекова са Листе Д, а који се налазе и на Листи А, Листи А1, Листи 
	Б и Листи Ц, који се набављају само у изузетним случајевима када снабдевање 
	леком истог ИНН, истог или сродног фармацеутског облика и исте јачине са 
	Листе А, А1, Б или Ц не задовољава потребе у лечењу осигураних лица 
	Републичког фонда;</p>
	<p>
	2) Лекова који се не налазе на Листи лекова:</p>
	<p>
	(1) лекова за лечење ретких болести;</p>
	<p>
	3) Уградног материјала, са пратећим специфичним потрошним 
	материјалом, који је неопходан за његову имплантацију, осим уградног 
	материјала са пратећим специфичним потрошним материјалом намењеног 
	педијатријској популацији:</p>
	<p>
	(1) графтова,</p>
	<p>
	(2) ендоваскуларних графтова,</p>
	<p>
	(3) валвула и рингова,</p>
	<p>
	(4) стентова,</p>
	<p>
	(5) интраокуларних сочива;</p>
	<p>
	4) Уградног материјала, са пратећим специфичним потрошним 
	материјалом, који је неопходан за његову имплантацију:</p>
	<p>
	(1) пејсмејкера, електрода и имплантабилних дефибрилатора;</p>
	<p>
	5) Санитетског и медицинског потрошног материјала:</p>
	<p>
	(1) балон катетера,</p>
	<p>
	(2) аутотрансфузионих система/сетова за интраоперативно спашавање 
	крви,</p>
	<p>
	(3) филтера за еритроците филтрираних накнадно,</p>
	<p>
	(4) филтера за тромбоците филтрираних накнадно,</p>
	<p>
	(5) сетова за донорске аферезне поступке;</p>
	<p>
	6) Енергената:</p>
	<p>
	(1) електричне енергије.</p>
	<p>*Службени гласник РС, број 86/2015</p>
	<p>
	Члан 17г</p>
	<p>
	До почетка спровођења централизованих јавних набавки у складу са Планом 
	централизованих јавних набавки за 2018. годину на основу ове уредбе, 
	Републички фонд спроводи централизоване јавне набавке за потребе 
	здравствених установа у 2017. години, са којима има закључене уговоре о 
	пружању здравствене заштите, у складу са законом, и то:</p>
	<p>
	1) Лекови са Листе лекова:</p>
	<p>
	(1) лекови са Листе А и Листе А1,</p>
	<p>
	(2) лекови са Листе Б, осим вакцине против беснила и хуманог имуноглобулина 
	против беснила и продуката од крви које производи Институт за трансфузију 
	крви Србије,</p>
	<p>
	(3) лекови са Листе Ц,</p>
	<p>
	(4) лекови са Листе Д, и то:</p>
	<p>
	– антитуберкулотици прве линије,</p>
	<p>
	– антитуберкулотици друге линије,</p>
	<p>
	– лекови са Листе Д, а који се налазе и на Листи А, Листи А1, Листи Б и 
	Листи Ц, који се набављају само у изузетним случајевима када снабдевање 
	леком истог ИНН, истог или сродног фармацеутског облика и исте јачине са 
	Листе А, А1, Б или Ц не задовољава потребе у лечењу осигураних лица 
	Републичког фонда;</p>
	<p>
	2) Лекови који се не налазе на Листи лекова:</p>
	<p>
	(1) лекови за лечење ретких болести;</p>
	<p>
	3) Уградни материјал, са пратећим специфичним потрошним материјалом, који је 
	неопходан за његову имплантацију, осим уградног материјала са пратећим 
	специфичним потрошним материјалом намењеног педијатријској популацији:</p>
	<p>
	(1) графтови,</p>
	<p>
	(2) ендоваскуларни графтови,</p>
	<p>
	(3) валвуле и рингови,</p>
	<p>
	(4) стентови,</p>
	<p>
	(5) интраокуларна сочива;</p>
	<p>
	4) Уградни материјал, са пратећим специфичним потрошним материјалом, који је 
	неопходан за његову имплантацију:</p>
	<p>
	(1) пејсмејкери, електроде и имплантабилни дефибрилатори;</p>
	<p>
	5) Санитетски и медицински потрошни материјал:</p>
	<p>
	(1) балон катетери,</p>
	<p>
	(2) аутотрансфузиони системи/сетови за интраоперативно спашавање крви,</p>
	<p>
	(3) филтери за еритроците филтрирани накнадно,</p>
	<p>
	(4) филтери за тромбоците филтрирани накнадно,</p>
	<p>
	(5) сетови за донорске аферезне поступке;</p>
	<p>
	6) Енергенти:</p>
	<p>
	(1) електрична енергија.</p>
	<p>*Службени гласник РС, број 95/2016</p>
	<p>Члан 17д</p>
	<p>До почетка спровођења централизованих јавних 
	набавки у складу са Планом централизованих јавних набавки за 2019. годину на 
	основу ове уредбе, Републички фонд спроводи централизоване јавне набавке за 
	потребе здравствених установа у 2018. години, са којима има закључене 
	уговоре о пружању здравствене заштите, у складу са законом, и то:</p>
	<p>1) Лекови са Листе лекова:</p>
	<p>(1) лекови са Листе А и Листе А1, </p>
	<p>(2) лекови са Листе Б, осим вакцине против беснила 
	и хуманог имуноглобулина против беснила и продуката од крви које производи 
	Институт за трансфузију крви Србије,</p>
	<p>(3) лекови са Листе Ц, </p>
	<p>(4) лекови са Листе Д, и то: </p>
	<p>– антитуберкулотици прве линије,</p>
	<p>– антитуберкулотици друге линије,</p>
	<p>– лекови са Листе Д, а који се налазе и на Листи 
	А, Листи А1, Листи Б и Листи Ц Листе лекова, који се набављају само у 
	изузетним случајевима када снабдевање леком истог ИНН, истог или сродног 
	фармацеутског облика и исте јачине са Листе А, А1, Б или Ц не задовољава 
	потребе у лечењу осигураних лица Републичког фонда;</p>
	<p>2) Лекови који се не налазе на Листи лекова:</p>
	<p>(1) лекови за лечење ретких болести;</p>
	<p>3) Уградни материјал, са пратећим специфичним 
	потрошним материјалом, који је неопходан за његову имплантацију, осим 
	уградног материјала са пратећим специфичним потрошним материјалом намењеног 
	педијатријској популацији:</p>
	<p>(1) графтови,</p>
	<p>(2) ендоваскуларни графтови,</p>
	<p>(3) валвуле и рингови,</p>
	<p>(4) стентови, </p>
	<p>(5) интраокуларна сочива;</p>
	<p>(6) брисана је (види члан 1. Уредбе - 
	68/2018-3)</p>
	<p>4) Уградни материјал, са пратећим специфичним 
	потрошним материјалом, који је неопходан за његову имплантацију:</p>
	<p>(1) пејсмејкери, електроде и имплантабилни 
	дефибрилатори;</p>
	<p>5) Санитетски и медицински потрошни материјал:</p>
	<p>(1) балон катетери,</p>
	<p>(2) аутотрансфузиони системи/сетови за 
	интраоперативно спашавање крви,</p>
	<p>(3) филтери за еритроците филтрирани накнадно,</p>
	<p>(4) филтери за тромбоците филтрирани накнадно,</p>
	<p>(5) сетови за донорске аферезне поступке;</p>
	<p>5a) брисана је (види члан 1. Уредбе - 
	68/2018-3)</p>
	<p>6) Енергенти:</p>
	<p>(1) електрична енергија.</p>
	<p>*Службени гласник РС, број 111/2017</p>
	<p>**Службени гласник РС, број 68/2018</p>
	<p>Члан 17ђ</p>
	<p>До почетка спровођења централизованих јавних 
	набавки у складу са Планом централизованих јавних набавки за 2020. годину на 
	основу ове уредбе, Републички фонд спроводи централизоване јавне набавке за 
	потребе здравствених установа у 2019. години, са којима има закључене 
	уговоре о пружању здравствене заштите, у складу са законом, и то:</p>
	<p>1) Лекови са Листе лекова:</p>
	<p>(1) лекови са Листе А и Листе А1,</p>
	<p>(2) лекови са Листе Б, осим вакцине против беснила 
	и хуманог имуноглобулина против беснила и продуката од крви које производи 
	Институт за трансфузију крви Србије,</p>
	<p>(3) лекови са Листе Ц,</p>
	<p>(4) лекови са Листе Д, и то:</p>
	<p>– антитуберкулотици прве линије,</p>
	<p>– антитуберкулотици друге линије,</p>
	<p>– лекови са Листе Д, а који се налазе и на Листи 
	А, Листи А1, Листи Б и Листи Ц Листе лекова, који се набављају само у 
	изузетним случајевима када снабдевање леком истог ИНН, истог или сродног 
	фармацеутског облика и исте јачине са Листе А, А1, Б или Ц не задовољава 
	потребе у лечењу осигураних лица Републичког фонда;</p>
	<p>2) Лекови који се не налазе на Листи лекова:</p>
	<p>(1) лекови за лечење ретких болести;</p>
	<p>3) Уградни материјал, са пратећим специфичним 
	потрошним материјалом, који је неопходан за његову имплантацију, осим 
	уградног материјала са пратећим специфичним потрошним материјалом намењеног 
	педијатријској популацији:</p>
	<p>(1) графтови,</p>
	<p>(2) ендоваскуларни графтови,</p>
	<p>(3) валвуле и рингови,</p>
	<p>(4) стентови,</p>
	<p>(5) интраокуларна сочива,</p>
	<p>(6) брисана је (види члан 1. Уредбе - 6/2019-20)</p>
	<p>4) Уградни материјал, са пратећим специфичним 
	потрошним материјалом, који је неопходан за његову имплантацију:</p>
	<p>(1) пејсмејкери, електроде и имплантабилни 
	дефибрилатори;</p>
	<p>5) Санитетски и медицински потрошни материјал:</p>
	<p>(1) балон катетери,</p>
	<p>(2) аутотрансфузиони системи/сетови за 
	интраоперативно спашавање крви,</p>
	<p>(3) филтери за еритроците филтрирани накнадно,</p>
	<p>(4) филтери за тромбоците филтрирани накнадно,</p>
	<p>(5) сетови за донорске аферезне поступке;</p>
	<p>6) Материјал за дијализу у складу са прописима 
	којима се уређују стандарди материјала за дијализу;</p>
	<p>7) Енергенти:</p>
	<p>(1) електрична енергија.</p>
	<p>*Службени гласник РС, број 68/2018</p>
	<p>Члан 18.</p>
	<p>Ова уредба ступа на снагу осмог дана од дана објављивања у ,,Службеном гласнику Републике Србије”.</p>
	
	<p>05 број 110-2664/2013</p>
	<p>У Београду, 28. марта 2013. године</p>
	<p>Влада</p>
	<p>Председник,</p>
	<p>Ивица Дачић, 
	с.р.</p>
	<p></p>
	<p>Прилози</p>
	<p></p>
	<p>НАПОМЕНА 
	ИЗДАВАЧА: </p>
	<p>Одредбом члана 3. Уредбе о 
	измени и допунама Уредбе о планирању и врсти роба и услуга за које се 
	спроводе централизоване јавне набавке ("Службени гласник РС", број 49/2013) 
	(и Исправком ове уредбе, објављеном у "Службеном гласнику РС", број 51/2013) 
	у Уредби о планирању и врсти роба и услуга за које се спроводе 
	централизоване јавне набавке додати су члан 17а и прилог Списак лекова (види 
	члан 2. Уредбе - 49/2013-6 и Исправку Уредбе - 51/2013-164). </p>
	<p>Одредбом члана 1. Уредбе о 
	измени и допуни Уредбе о планирању и врсти роба и услуга за које се спроводе 
	централизоване јавне набавке ("Службени гласник РС", број 86/2013) измењен 
	је прилог Списак лекова (види члан 1. Уредбе - 86/2013-4).</p>
	<p>Одредбама члана 2. Уредбе о допуни Уредбе о планирању и врсти 
	роба и услуга за које се спроводе централизоване јавне набавке ("Службени 
	гласник РС", број 119/2014) у Уредби о планирању и врсти роба и услуга за 
	које се спроводе централизоване јавне набавке додати су члан 17б и 
	прилог Списак лекова (види члан 1. Уредбе - 119/2014-27)</p>
	<p></p>
	<p>
	Списак лекова (предвиђен 
	чланом 17а Уредбе)</p>
	<p>
	Списак лекова (предвиђен 
	чланом 17б Уредбе)</p>
	<p></p>

