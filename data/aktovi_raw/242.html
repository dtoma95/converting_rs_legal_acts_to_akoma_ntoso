


<p></p>
<p></p>
	
	<p>
	
</p>Редакцијски пречишћен текст
	<p></p>
<p></p>
<p>На основу члана 79. став 2. Закона о средствима и финансирању Југословенске народне армије („Службени лист СФРЈ“ бр. 56/74), у споразуму са савезним секретаром за финансије, савезни секретар за народну одбрану издаје</p>
<p></p>
<p></p>
<p>НАРЕДБУ</p>
	<p>
	
	
	о одређивању посебних капацитета и инвестиционе опреме при чијој се изградњи 
	или набавци на уложена новчана средства Југословенске народне армије порези 
	и друге дажбине могу уводи само савезним законом</p>
<p>„Службени лист СФРЈ”, бр. 24 од 4. јуна 1976, 8 од 17. фебруара 1978</p>
<p></p>
<p></p>
<p>1. Као посебни капацитети и инвестициона опрема, у смислу члана 79. став 1. Закона о средствима и финансирању Југословенске народне армије, при чијој се изградњи или набавци на уложена новчана средства Југословенске народне армије порези и друге дажбине могу уводити само савезним законом, сматрају се:</p>
<p>1) капацитети организација удруженог рада које производе предмете наоружања и војне опреме или други капацитети који организацију удруженог рада оспособљавају за такву производњу, које, на основу члана 84. став 1. Закона о народној одбрани („Службени лист СФРЈ”, бр. 22/74), одреди Савезно извршно веће, као и капацитети других организација удруженог рада који се изграђују, односно оспособљавају за производњу наоружања и војне опреме, у складу са планом развоја и опремања оружаних снага Социјалистичке Федеративне Републике Југославије.*</p>
<p>2) инвестициона опрема за непокретне ствари које чине средства Југословенске народне армије.</p>
<p></p>
<p>*Службени лист СФРЈ, број 8/1978</p>
<p></p>
<p>2. Ова наредба ступа на снагу осмог дана од дана објављивања у „Службеном листу СФРЈ”.</p>
<p></p>
<p>Р. в. п. бр. 24</p>
<p>31. маја 1976. године</p>
<p>Београд</p>
<p>Савезни секретар</p>
<p>за народну одбрану,</p>
<p>генерал армије,</p>
<p>Никола Љубичић, с. р.</p>
<p></p>