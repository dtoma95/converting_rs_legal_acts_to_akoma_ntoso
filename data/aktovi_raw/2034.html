


	
	Zakon


	<p></p>
				<p>На основу члана 24. 
				став 2. Закона о задужбинама и фондацијама („Службени гласник 
				РС”, број 88/10), </p>
				<p>Министар културe 
				доноси</p>
				<p></p>
	<p></p>
	<p>
	ПРАВИЛНИК</p>
				<p>o 
				ближој садржини и начину вођења Регистра задужбина и фондација</p>
				<p>
				"Службени гласник РС", 
				број 16 од 11. марта 2011.</p>
	<p></p>
	<p></p>
	<p>Садржина Правилника</p>
				<p></p>
	<p>Члан 1.</p>
				<p>Овим правилником 
				уређује се ближа садржина и начин вођења Регистра задужбина и 
				фондација (у даљем тексту: Регистар).</p>
				<p>Регистар се води као 
				јединствена, централна, јавна електронска база података о 
				задужбинама и фондацијама. </p>
				<p>У Регистар се 
				уписују подаци о задужбинама и фондацијама, промене уписаних 
				података као и брисање задужбине и фондације из Регистра.</p>
				<p></p>
	<p>Подаци који се 
	уписују у Регистар</p>
				<p></p>
				<p>У Регистар се 
				уписују подаци о задужбинама и фондацијама, и то:</p>
				<p>1) назив задужбине и 
				фондације;</p>
				<p>2) седиште и адреса 
				задужбине и фондације;</p>
				<p>3) циљеви због којих 
				је основана задужбина, односно фондација са назнаком да ли се 
				ради о задужбини која остварује општекорисне или приватне 
				циљеве;</p>
				<p>4) датум оснивања 
				задужбине и фондације; </p>
				<p>5) привредна 
				делатност коју задужбина и фондација непосредно обавља као 
				споредну делатност;</p>
				<p>6) лично име, 
				пребивалиште, односно боравиште и јединствени матични број 
				оснивача, а када је оснивач правно лице – назив, седиште, 
				матични број и порески идентификациони број;</p>
				<p>7) име и презиме, 
				јединствени матични број, односно број пасоша чланова управног 
				одбора;</p>
				<p>8) лично име, 
				пребивалиште, односно боравиште и јединствени матични број 
				заступника задужбине и фондације; </p>
				<p>9) време за које се 
				оснива задужбина и фондација;</p>
				<p>10) матични број и 
				порески идентификациони број (ПИБ) задужбине, односно фондације;</p>
				<p>11) измене и допуне 
				статута;</p>
				<p>12) подаци о 
				статусној промени; </p>
				<p>13) подаци о 
				основној имовини задужбине;</p>
				<p>14) подаци о 
				одузимању одобрења за деловање задужбине и фондације;</p>
				<p>15) подаци o 
				ликвидацији задужбине и фондације;</p>
				<p>16) подаци о стечају 
				задужбине и фондације;</p>
				<p>17) број и датум 
				доношења решења о упису у Регистар.</p>
				<p>Регистар садржи и 
				следеће податке, ако ти подаци постоје, и то:</p>
				<p>1) скраћени назив; </p>
				<p>2) назив на страном 
				језику;</p>
				<p>3) забелешке 
				података од значаја за правни промет задужбине и фондације.</p>
				<p>Ако се у Регистру 
				региструју подаци који се односе на страно правно или физичко 
				лице, уместо матичног броја Регистар садржи, за страно физичко 
				лице – број његовог пасоша и државу издавања, а за страно правно 
				лице – број под којим се то правно лице води у матичном регистру 
				и назив тог регистра.</p>
				<p></p>
	<p>Упис у Регистар</p>
				<p></p>
	<p>Члан 3.</p>
				<p>Упис задужбина и 
				фондација у Регистар врши се на основу пријаве за упис, 
				прописане документације која мора бити у оригиналу или овереној 
				фотокопији и доказа о уплати накнаде за упис у Регистар.</p>
				<p>Подаци о матичном 
				броју и пореском идентификационом броју (ПИБ) задужбине и 
				фондације уписују се у Регистар по службеној дужности, на основу 
				одлуке надлежног органа за доделу матичног броја, односно 
				пореског идентификационог броја.</p>
				<p></p>
	<p>Документација за 
	упис</p>
				<p></p>
	<p>Члан 4. </p>
				<p>Уз пријаву за упис у 
				Регистар подноси се: </p>
				<p>1) доказ о 
				идентитету оснивача и лица овлашћеног за заступање, фотокопија 
				личне карте или пасоша или извод из регистра у којем је 
				регистровано правно лице ако је оснивач задужбине и фондације 
				правно лице;</p>
				<p>2) оснивачки акт 
				задужбине, односно фондације, са овереним потписима оснивача, 
				односно правноснажно решење о наслеђивању, ако се задужбина 
				оснива завештањем;</p>
				<p>3) решење о 
				одређивању извршиоца завештања, ако је задужбина основана 
				завештањем;</p>
				<p>4) акт о именовању 
				органа управљања задужбине и фондације; </p>
				<p>5) статут задужбине 
				и фондације;</p>
				<p>6) доказ о уплаћеним 
				новчаним средствима неопходним за оснивање задужбине, односно 
				процена судског вештака о вредности основне имовине у стварима и 
				правима која је намењена за оснивање задужбине;</p>
				<p>7) друге исправе 
				утврђене законом;</p>
				<p>8) доказ о уплати 
				таксе за доделу матичног броја;</p>
				<p>9) доказ о уплати 
				накнаде за упис у Регистар.</p>
				<p></p>
	<p>Упис промене 
	података </p>
				<p></p>
	<p>Члан 5.</p>
				<p>Уз пријаву за упис 
				промене података у Регистар подноси се: </p>
				<p>1) одлука надлежног 
				органа о промени података; </p>
				<p>2) записник са 
				седнице надлежног органа за доношење одлуке о промени података;</p>
				<p>3) доказ о уплати 
				накнаде за упис промене података у Регистар.</p>
				<p></p>
	<p>Упис ликвидације </p>
				<p></p>
	<p>Члан 6.</p>
				<p>Уз пријаву за упис 
				ликвидације у Регистар подноси се:</p>
				<p>1) одлука надлежног 
				органа о престанку задужбине и фондације, са подацима о 
				ликвидационом управнику (име и презиме, јединствени матични број 
				и адреса);</p>
				<p>2) доказ о 
				објављивању одлуке у „Службеном гласнику Републике Србије”;</p>
				<p>3) доказ о уплати 
				накнаде за упис ликвидације у Регистар.</p>
				<p>Уз пријаву скраћеног 
				поступка ликвидације у Регистар подноси се:</p>
				<p>1) одлука надлежног 
				органа о престанку задужбине и фондације;</p>
				<p>2) изјава надлежног 
				органа да су измирене све пореске обавезе, обавезе задужбине и 
				фондације према повериоцима и да су регулисани сви односи са 
				запосленима, са овереним потписима чланова надлежног органа.</p>
				<p>У Регистар се 
				уписују и лична имена и пребивалишта потписника изјаве, са 
				назначењем њихове солидарне одговорности за обавезе задужбине и 
				фондације.</p>
				<p></p>
	<p>Упис стечаја</p>
				<p></p>
	<p>Члан 7. </p>
				<p>Уз пријаву за упис 
				стечајног поступка у Регистар подноси се:</p>
				<p>1) решење надлежног 
				стечајног суда о покретању стечајног поступка и именовању 
				стечајног управника;</p>
				<p>2) доказ о уплати 
				накнаде за упис стечајног поступка у Регистар.</p>
				<p></p>
	<p>Брисање </p>
				<p></p>
	<p>Члан 8. </p>
				<p>Уз пријаву за 
				брисање из Регистра подносе се:</p>
				<p>1) докази на основу 
				којих се утврђују чињенице из чл. 51. и 52. Закона о задужбинама 
				и фондацијама;</p>
				<p>2) доказ о уплати 
				накнаде за брисање задужбине и фондације из Регистра. </p>
				<p></p>
	<p>Упис усклађивања</p>
				<p></p>
	<p>Члан 9. </p>
				<p>Уз пријаву за упис у 
				Регистар, усклађивања задужбина, фондација и фондова који су 
				основани и уписани у регистре према Закону о задужбинама, 
				фондацијама и фондовима („Службени гласник СРС”, број 59/89) 
				подноси се:</p>
				<p>1) потврда о раније 
				извршеном упису у регистар према Закону о задужбинама, 
				фондацијама и фондовима, коју издаје министарство надлежно за 
				културу; </p>
				<p>2) акт о именовању 
				органа управљања задужбине и фондације;</p>
				<p>3) доказ о 
				идентитету лица овлашћеног за заступање – фотокопија личне карте 
				или пасоша;</p>
				<p>4) записник са 
				седнице надлежног органа на којој је усвојен нови статут;</p>
				<p>5) нови статут;</p>
				<p>6) доказ о основној 
				имовини задужбине;</p>
				<p>7) друге исправе 
				донете у поступку усклађивања. </p>
				<p></p>
	<p>Ступање на снагу</p>
				<p></p>
	<p>Члан 10.</p>
				<p>Овај правилник ступа 
				на снагу наредног дана од дана објављивања у „Службеном гласнику 
				Републике Србије”.</p>
	<p></p>
	<p></p>
				<p>Број 
				110-00-5/2011-07</p>
				<p>У 
				Београду, 4. марта 2011. године</p>
				<p>
				Министар,</p>
				<p>
				Небојша Брадић, с.р.</p>
	
