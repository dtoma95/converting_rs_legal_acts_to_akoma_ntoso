


	
	Zakon

	


	
		Редакцијски пречишћен текст
	<p></p>
	<p></p>
	<p>На основу члана 11. став 1. Закона о платама у државним органима и јавним службама („Службени гласник РС”, бр. 34/01, 62/06 – др. закон, 116/08 – др. закон, 92/11, 99/11 
	– др. закон и 10/13) и члана 42. став 1. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12), 
	</p>
	<p>Влада доноси</p>
	<p></p>
	<p>УРЕДБУ</p>
	<p>о накнадама и другим примањима запослених у организацијама обавезног социјалног осигурања</p>
	<p>
	"Службени гласник РС", бр. 18 од 26. фебруара 
	2013, 116 од 27. октобра 2014, 90 од 30. октобра 2015, 113 од 17. децембра 2017 - др. закон
</p>
	<p>
	</p>
	<p>НАПОМЕНА ИЗДАВАЧА: 
	Престаје да се примењује на запослене у 
	јавним службама даном почетка примене Закона о запосленима у јавним службама 
	(„Службени гласник РС“, број 113/2017), односно 1. јануара 2020. године 
	(види члан 161. и 163. Закона – 113/2017-276 и члан 3. Закона - 
	95/2018-382).</p>
	<p></p>
	<p>Члан 1.</p>
	<p>Овом уредбом уређују се услови под којима запослени у организацијама обавезног социјалног осигурања остварују право на накнаду плате, накнаду трошкова који настају у вези с њиховим радом и друга примања, начин остваривања права и висина накнаде и других примања.</p>
	<p>Организација обавезног социјалног осигурања (у даљем тексту: Организација) у смислу ове уредбе је Републички фонд за здравствено осигурање, Републички фонд за пензијско и инвалидско осигурање, Национална служба за запошљавање и Централни регистар обавезног социјалног осигурања.</p>
	<p>Члан 2.</p>
	<p>Запослени има право на накнаду плате за време одсуствовања са рада на дан празника који је нерадни дан, годишњег одмора, плаћеног одсуства, војне вежбе и одазивања на позив државног органа.</p>
	<p>Организација има право на рефундирање исплаћене накнаде плате из става 1. овог члана у случају одсуствовања запосленог са рада због војне вежбе или одазивања на позив државног органа, од органа на чији се позив запослени одазвао, ако законом није друкчије одређено.</p>
	<p>Накнада плате из става 1. овог члана утврђује се у висини просечне плате запосленог у 
	претходних 12 месеци*, у складу са општим актом и уговором о раду.</p>
	<p></p>
	<p>
	*Службени гласник РС, број 116/2014</p>
	<p></p>
	<p>Члан 3.</p>
	<p>Запослени има право на накнаду плате за време одсуствовања са рада због привремене спречености за рад до 30 дана, и то:</p>
	<p>1) у висини 65% просечне плате остварене у 12 месеци који претходе 
	месецу у којем је наступила привремена спреченост за рад, ако је спреченост 
	за рад проузрокована болешћу или повредом ван рада, ако законом није 
	друкчије одређено;*</p>
	<p>2) у висини 100% просечне плате остварене у 12 месеци који претходе 
	месецу у којем је наступила привремена спреченост за рад, ако је спреченост 
	за рад проузрокована повредом на раду или професионалном болешћу, ако 
	законом није друкчије одређено.*</p>
	<p>Накнада плате из става 1. овог члана не може бити нижа од минималне зараде утврђене у складу са законом, увећане за припадајући порез и доприносе за обавезно социјално осигурање.</p>
	<p></p>
	<p>
	*Службени гласник РС, број 116/2014</p>
	<p></p>
	<p>Члан 4.</p>
	<p>Запослени има право на накнаду трошкова, и то:</p>
	<p>1) за долазак на рад и одлазак са рада, у висини цене превозне карте у јавном саобраћају; 
	</p>
	<p>2) за време проведено на службеном путу у земљи, 
	
	и под условима утврђеним прописом којим се уређује накнада трошкова 
	службеног пута у земљи државних службеника;*</p>
	<p>3) за време проведено на службеном путу у иностранству, у висини и под условима утврђеним прописом којим се уређује накнада трошкова службеног пута у иностранству државних службеника.</p>
	<p>Услови и критеријуми за остваривање права из става 1. тачка 1)* овог члана, утврђују се општим актом и уговором о раду.</p>
	<p>*Службени гласник РС, број 90/2015</p>
	<p></p>
	<p>Члан 5.</p>
	<p>Организација је дужна да запосленом, у складу са општим актом и уговором о раду, исплати:</p>
	<p>1) отпремнину при одласку у пензију, у висини 125% од плате коју је 
	остварио за месец који претходи месецу у коме се исплаћује отпремнина, с тим 
	да тако исплаћена отпремнина не може бити нижа од две просечне зараде у 
	Републици Србији према последњем објављеном податку републичког органа 
	управе надлежног за послове статистике, ако је то за запосленог повољније;*</p>
	<p>2) накнаду трошкова погребних услуга у случају смрти члана уже породице, а члановима уже породице у случају смрти запосленог у висини трошкова погребних услуга према приложеним оригиналним рачунима, а највише до вредности неопорезивог износа у складу са законом којим се уређује порез на доходак грађана;</p>
	<p>3) накнаду штете због повреде на раду или професионалног обољења, у складу са средствима одобреним финансијским планом Организације.</p>
	<p></p>
	<p>
	*Службени гласник РС, број 116/2014</p>
	<p></p>
	<p>Члан 6.</p>
	<p>Организација може да обезбеди, у складу са општим актом и уговором о раду:</p>
	<p>1) деци запосленог старости до 15 година живота поклон за Божић или Нову годину у висини неопорезивог износа у складу са законом којим се уређује порез на доходак грађана;</p>
	<p>2) солидарну помоћ запосленом; </p>
	<p>3) јубиларну награду запосленом;</p>
	<p>4) новогодишњу награду запосленом у складу са средствима одобреним финансијским планом Организације.</p>
	<p>Члан 7.</p>
	<p>Организација може да обезбеди запосленом солидарну помоћ за случај:</p>
	<p>1) набавке ортопедских помагала и апарата за рехабилитацију за запосленог или члана његове уже породице;</p>
	<p>2) здравствене рехабилитације запосленог;</p>
	<p>3) набавке лекова за запосленог или члана његове уже породице;</p>
	<p>4) дуже или теже болести запосленог или члана његове уже породице, највише у висини просечне зараде у Републици Србији према последњем објављеном податку републичког органа управе надлежног за послове статистике, под условом да по основу исте болести није остварио солидарну помоћ из тач. 1) – 3) овог става;</p>
	<p>5) помоћ малолетном детету запосленог за случај смрти запосленог, односно пензионисаног запосленог, највише у висини просечне зараде у Републици Србији према последњем објављеном податку републичког органа управе надлежног за послове статистике;</p>
	<p>6) помоћ породици за случај смрти запосленог и запосленом за случај смрти његовог брачног друга, детета, родитеља, усвојитеља, усвојеника или старатеља, највише у висини неопорезивог износа у складу са законом којим се уређује порез на доходак грађана;</p>
	<p>7) месечну стипендију током редовног школовања за малолетно дете умрлог запосленог – до висине 20% просечне зараде у Републици Србији према последњем објављеном податку републичког органа управе надлежног за послове статистике.</p>
	<p>Висина солидарне помоћи у случајевима утврђеним у ставу 1. тач. 1) – 3) овог члана признаје се на основу уредне документације, највише до висине две просечне зараде у Републици Србији према последњем објављеном податку републичког органа управе надлежног за послове статистике.</p>
	<p>Право на солидарну помоћ из става 1. овог члана запослени остварује у складу са средствима одобреним финансијским планом Организације.</p>
	<p>Члан 8.</p>
	<p>Члановима уже породице у смислу члана 5. став 1. тачка 2) и члана 7. ове уредбе сматрају се брачни друг и деца запосленог.</p>
	<p>Члан 9.</p>
	<p>Организација може да исплати запосленима јубиларну награду за 10, 20, 30 и 35 година рада проведеног у радном односу у Организацији, у складу са средствима одобреним финансијским планом Организације.</p>
	<p>Јубиларна награда се исплаћује у висини 70% просечне зараде по запосленом у Републици Србији према последњем објављеном податку републичког органа управе надлежног за послове статистике, с тим што се висина јубиларне награде увећава за 25% при сваком наредном остваривању тог права. 
	</p>
	<p>Члан 10.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>05 број 110-9479/2012-1</p>
	<p>У Београду, 22. фебруара 2013. године</p>
	<p>
	Влада</p>
	<p>Председник, </p>
	<p>
	Ивица Дачић, с.р.</p>

