



<p>На
основу члана 103. Закона о основним правима бораца, војних инвалида и породица
палих бораца (“Службени лист СРЈ”, бр. 24/98 и 29/98), савезни министар за рад,
здравство и оцијалну политику прописује</p>

<p></p>

<p></p>

<p>ПРАВИЛНИК</p>

<p>О
ВИСИНИ И УСЛОВИМА КОРИШЋЕЊА НАКНАДЕ ЗА ИСХРАНУ И СМЕШТАЈ ЗА ВРЕМЕ ПУТОВАЊА И
БОРАВКА У ДРУГОМ МЕСТУ</p>

<p>„Службени
лист СРЈ”, број 37 од 27. јула 1998.</p>

<p></p>

<p></p>

<p>Члан
1.</p>

<p>Војни инвалид,
корисник породичне инвалиднине и остала лица која по Закону о основним правима
бораца, војних инвалида и породица палих бораца (у даљем тексту: Закон) имају
право на накнаду за исхрану и смештај за време путовања и боравка у другом
месту (у даљем тексту: корисници накнаде) остварују то право под условима и у
висини прописаним овим правилником.</p>

<p></p>

<p>Члан
2.</p>

<p>Накнада за исхрану и
смештај за време путовања и боравка у другом месту (у даљем тексту: накнада за
исхрану и смештај) обрачунава се од часа поласка превозног средства јавног
саобраћаја са полазне станице до часа повратка корисника накнаде у
пребивалиште, односно боравиште и исплаћује му се у пуном износу за свака 24
часа проведена на путу и у другом месту.</p>

<p>Пун износ накнаде из
става 1. овог члана припада кориснику накнаде и кад путовање траје мање од 24,
а дуже од 12 часова, а пола износа накнаде - кад путовање траје више од 8, а мање
од 12 часова.</p>

<p></p>

<p>Члан
3.</p>

<p>Накнада за исхрану и
смештај износи 50% од износа накнаде за исхрану и смештај (дневнице) утврђеног
прописом о издацима за путне и друге трошкове који се савезним органима и
организацијама признају у материјалне трошкове, без признавања права на
трошкове преноћишта.</p>

<p>Накнада за исхрану и
смештај за децу до 7 година живота износи 50% од износа одређеног у ставу 1.
овог члана.</p>

<p></p>

<p>Члан
4.</p>

<p>Војном инвалиду и
кориснику породичне инвалиднине коме је одређен пратилац у смислу члана 63.
Закона припада накнада за исхрану и смештај, у висини и под условима прописаним
овим правилником и за пратиоца.</p>

<p></p>

<p>Члан
5.</p>

<p>Као време проведено
на путу сматра се и време које је кориснику накнаде потребно за путовање од
његовог пребивалишта, односно боравишта до полазне станице и обратно, ако је
полазна станица удаљена више од једног километра од његовог пребивалишта,
односно боравишта, а до станице се не врши превоз превозним средствима јавног
саобраћаја.</p>

<p>У случају из става
1. овог члана сматра се да је кориснику накнаде потребно 20 минута времена за
сваки пређени километар.</p>

<p></p>

<p>Члан
6.</p>

<p>Ако корисник накнаде
путује у друго место на бањско или климатско лечење, путовање у одласку
обрачунава се посебно од путовања у повратку.</p>

<p></p>

<p>Члан
7.</p>

<p>Пре поласка на пут,
кориснику накнаде из члана 63. став 1. Закона, припада аконтација накнаде за
исхрану и смештај. Висина аконтације накнаде за исхрану и смештај одређује се
према предвиђеном трајању путовања.</p>

<p>По завршеном
путовању, кориснику накнаде из става 1. овог члана надлежни орган обрачунава
накнаду за исхрану и смештај на основу потврде лечилишта о обављеном бањском и
климатском лечењу, односно лекарске комисије о обављеном прегледу, као и
податка о времену потребном за путовање.</p>

<p></p>

<p>Члан
8.</p>

<p>Даном ступања на
снагу овог правилника престаје да важи Правилник о висини и условима коришћења
накнаде за исхрану и смештај за време путовања и боравка у другом месту
(„Службени лист СФРЈ”, бр. 7/82, 2/85 и 11/86).</p>

<p></p>

<p>Члан
9.</p>

<p>Овај правилник ступа
на снагу наредног дана од дана објављивања у „Службеном листу СРЈ”.</p>

<p></p>

<p></p>

<p>Бр. 4/2-03-049/98-012</p>

<p>24. јула 1998.
године</p>

<p>Београд</p>

<p>Савезни министар</p>

<p>за рад, здравство и
социјалну</p>

<p>политику</p>

<p>др Миодраг Ковач, 
с.
р.</p>

<p></p>



