


	
	Zakon

	


	
			<p>На основу члана 139. став 2. Закона о социјалној заштити („Службени гласник РС”, број 24/11),</p>
			<p>Министар за рад, запошљавање, борачка и социјална питања доноси</p>
			<p>ПРАВИЛНИК</p>
			<p>о обрасцу и садржају службене легитимације стручних радника центра за социјални рад</p>
			<p>"Службени гласник РС", број 78 од 19. октобра 
			2018.</p>
			<p>Садржај правилника</p>
			<p>Члан 1.</p>
			<p>Овим правилником прописује се образац и садржај службене легитимације стручних радника (у даљем тексту: „службена лица”) запослених у центру за социјални рад.</p>
			<p>Садржај службене легитимације</p>
			<p>Члан 2.</p>
			<p>Службена легитимација садржи следеће податке:</p>
			<p>Предња страна службене легитимације садржи: </p>
			<p>1) грб Републике Србије;</p>
			<p>2) назив „Република Србија”;</p>
			<p>3) назив министарства надлежног за послове социјалне заштите;</p>
			<p>4) ознаку „Центри за социјални рад”;</p>
			<p>5) назив „Службена легитимација”;</p>
			<p>6) назив града, односно општине;</p>
			<p>7) назив центра за социјални рад;</p>
			<p>8) фотографију имаоца службене легитимације;</p>
			<p>9) име и презиме службеног лица;</p>
			<p>10) потпис службеног лица.</p>
			<p>Полеђина легитимације садржи:</p>
			<p>1) серијски број издате службене легитимације;</p>
			<p>2) датум издавања службене легитимације;</p>
			<p>3) рок важења службене легитимације;</p>
			<p>4) потпис овлашћеног лица за издавање службене легитимације.</p>
			<p>Образац службене легитимације</p>
			<p>Члан 3.</p>
			<p>Образац службене легитимације је правоугаоног облика, у виду вишеслојне картице, величине 85,6 x 54 mm и израђен је у потпуности од поликарбонатног материјала са уграђеним дуалинтерфејс чипом, који има минимум EAL5+ сертификат, плавих и црвених тонова на предњој и задњој страни обрасца.</p>
			<p>Образац службене легитимације израђен је у формату ID-1, у складу са важећим стандардима: ISO/IEC 7810 и ISO/IEC 10373.</p>
			<p>Члан 4.</p>
			<p>Заштитни елементи на обрасцу службене легитимације су: микроштампа, УВ нити, сигурносна невидљива боја која под УВ светлом флуоресцира, апликација сигурносног дифракционог оптички варијабилног елемента јединствене оригинације са елемeнтима државности Републике Србије.</p>
			<p>Образац службене легитимације одштампан је уз овај правилник и чини његов саставни део. </p>
			<p>Члан 5.</p>
			<p>Службено лице коме је престала дужност, у року од три дана враћа службену легитимацију директору центра за социјални рад који ће је у року од три дана вратити издаваоцу.</p>
			<p>Имаоци службене легитимације издате у складу са одредбама Правилника о обрасцу и садржају службене легитимације стручних радника центра за социјални рад („Службени гласник РС”, број 1/12), исту враћају издаваоцу одмах по добијању службене легитимације издате у складу са овим правилником. </p>
			<p>Издавалац води евиденцију о свим издатим и неважећим службеним легитимацијама.</p>
			<p>Престанак важења ранијег прописа</p>
			<p>Члан 6.</p>
			<p>Даном ступања на снагу овог правилника престаје да важи Правилник о обрасцу и садржају службене легитимације стручних радника центра за социјални рад („Службени гласник РС”, број 1/12).</p>
			<p>Ступање на снагу</p>
			<p>Члан 7. </p>
			<p>Овај правилник ступа на снагу даном објављивања у „Службеном гласнику Републике Србије”.</p>
			<p>Број 110-00-00530/2018-14</p>
			<p>У Београду, 28. септембра 2018. године</p>
			<p>Министар,</p>
			<p>Зоран Ђорђевић, с.р.</p>
			
				
					<img src="http://www.pravno-informacioni-sistem.rs/SlGlasnikPortal/slike/Sluzbena_legitimacija.png&amp;doctype=reg&amp;abc=cba&amp;eli=true&amp;eliActId=426833&amp;regactid=426833" alt=""></img>
				
			
	

