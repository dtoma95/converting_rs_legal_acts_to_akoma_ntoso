


	
	Zakon

	


	<p></p>
	
		Редакцијски пречишћен текст
	<p></p>
	<p>На основу члана 5а ст. 3. и 4. Закона о Агенцији за привредне регистре („Службени гласник РС”, бр. 55/2004, 111/2009 и 99/2011), 
	</p>
	<p>Управни одбор Агенције за привредне регистре, на седници одржаној 24. априла 2012. године, доноси</p>
	<p></p>
	<p>ОДЛУКУ</p>
	<p>о врсти, обиму и начину испоруке података и докумената који се уступају без накнаде државним органима и организацијама, органима аутономних покрајина и јединицама локалне самоуправе 
	</p>
	<p>"Службени гласник РС", бр. 56 од 5. 
	јуна 2012, 106 од 21. децембра 2015.</p>
	<p></p>
	<p>Основне одредбе</p>
	<p>Члан 1.</p>
	<p>Овом одлуком одређује се врста, обим и начин испоруке података и докумената регистрованих, евидентираних и објављених у Агенцији за привредне регистре (у даљем тексту: Агенција) који се уступају без накнаде државним органима и организацијама, органима аутономних покрајина и јединицама локалне самоуправе или међународним организацијама са којима Република Србија остварује сарадњу на основу чланства, узајамности или споразума (у даљем тексту: корисници).</p>
	<p>Значење појмовa</p>
	<p>Члан 2.</p>
	<p>Поједини изрази употребљени у овој одлуци имају следеће значење:</p>
	<p>1) регистар јесте јединствена, централна и електронска база података који су прописани као предмет регистрације као и докумената на основу којих је извршена регистрација;</p>
	<p>2) база података јесте скуп података и докумената систематизованих по посебној методологији на начин који обезбеђује доступност појединачним подацима електронским или другим путем, а на којима Република Србија преко Агенције остварује ауторска права, сходно домаћим и међународним прописима и стандардима;</p>
	<p>3) изворни податак јесте чињеница која је прописана као предмет регистрације или евиденције и која се појединачно из сваког регистра или евиденције Агенције доставља корисницима;</p>
	<p>4) стандардизовани извештај представља груписање изворних и збирних података из база података регистара, односно евиденција, по утврђеној структури и критеријумима, датих у Листи стандардизованих извештаја, која је саставни део ове одлуке; 
	</p>
	<p>5) документ представља акт утврђен материјалним прописима, на основу кога се врши упис чињеница, односно података у регистре и евиденције које води Агенција, а који се као саставни део архивске грађе и регистратурског материјала уступа корисницима за потребе вршења послова из њихове надлежности; 
	</p>
	<p>6) објављивање јесте електронско приказивање, на интернет страни Агенције, података и докумената који су предмет појединачне регистрације, евиденције, као и приказивање извештаја или саопштења из база података Агенције;</p>
	<p>7) овлашћено лице корисника јесте физичко лице означено у захтеву корисника за подацима, односно споразуму или протоколу закљученом на основу ове одлуке између корисника и Агенције које је одговорно за коришћење и заштиту података у складу са овом одлуком.</p>
	<p>Објављивање података и докумената</p>
	<p>Члан 3.</p>
	<p>Агенција податке и документа који су предмет појединачне регистрације и евиденције објављује на својој интернет страни у складу са прописима.</p>
	<p>Агенција на својој интернет страни периодично објављује извештаје, анализе, саопштења и друге прегледе које сачињава у складу са програмом рада Агенције.</p>
	<p>Подаци, документи, извештаји и други прегледи, даном објављивања на интернет страни сматрају се испорученим свим корисницима Агенције.</p>
	<p>Врста, обим и сложеност података који су предмет испоруке</p>
	<p>Члан 4.</p>
	<p>Изворни и збирни подаци који су предмет испоруке корисницима, у форми стандардизованих извештаја, разврстани су за сваки појединачни регистар, односно евиденцију Агенције, по критеријумима дефинисаним у члану 6. став 2. тачка 2) ове одлуке. 
	</p>
	<p>Документи као предмет испоруке</p>
	<p>Члан 5.</p>
	<p>Документи као формални акти односно архивска грађа и регистратурски материјал Агенције испоручују се корисницима у штампаном или електронском облику за потребе вршења послова из њихове надлежности.</p>
	<p>Подношење захтева за подацима</p>
	<p>Члан 6.</p>
	<p>Испорука података врши се на основу захтева поднетог од стране овлашћеног лица корисника на обрасцу захтева који је прописан и саставни је део ове одлуке (Прилог 1 – општи и посебни део).</p>
	<p>Захтев из претходног става обавезно садржи уредно испуњени:</p>
	<p>1. општи део обрасца у коме се наводе: подаци о кориснику; образложење из кога се може утврдити да су тражени подаци у оквиру делокруга послова из његове материјалне, односно територијалне надлежности; сврха и начин коришћења података; избор из листе стандардизованих извештаја који су предмет захтева; начин испоруке података; изјаву лица које наручује податке да је упознато са обавезама по питању коришћења и заштите података, печат корисника и потпис овлашћеног лица;</p>
	<p>2. посебни део обрасца који садржи изабрани извештај из листе стандардизованих извештаја са опредељеним критеријумима избора података.</p>
	<p>Посебни захтеви корисника</p>
	<p>Члан 7.</p>
	<p>Посебне захтеве корисника за подацима и извештајима који по својој структури, сложености и обиму нису предвиђени овом одлуком и чија израда захтева додатну обраду изворних и збирних података, односно комбинацију података из различитих регистара и евиденција као и посебно ангажовање људских и материјалних потенцијала, одобрава директор Агенције, на образложени захтев корисника, водећи рачуна о могућностима Агенције.</p>
	<p>Подаци и документи који не могу бити предмет испоруке</p>
	<p>Члан 8.</p>
	<p>Ако се захтевом тражи обрада и испорука података и докумената, а из образложеног захтева се не може утврдити да ли су тражени подаци и документи од значаја за обављање послова из надлежности корисника, такав захтев се неће обрадити о чему ће корисник бити обавештен у року од 5 дана од дана подношења захтева.</p>
	<p>Рокови за обраду и испоруку података и докумената</p>
	<p>Члан 9. </p>
	<p>Агенција је дужна да изврши обраду захтева и испоруку података и докумената у року који не може бити дужи од 30 дана од дана пријема захтева, односно од дана објављивања података.</p>
	<p>Рокове за достављање података по посебним захтевима из члана 7. ове одлуке одређује директор Агенције, о чему благовремено обавештава подносиоца захтева.</p>
	<p>Коришћење података и докумената</p>
	<p>Члан 10.</p>
	<p>Податке и документа добијене у складу са овом одлуком корисник је дужан да користи само у сврху наведену у захтеву за подацима, као и да предузме све расположиве мере осигурања у циљу спречавања неовлашћеног коришћења добијених података.</p>
	<p>Подаци и документа из овог члана се не смеју умножавати и дистрибуирати у комерцијалне сврхе.</p>
	<p>Ако се подаци и документа користе за израду сопственог документа или другог производа, корисник је дужан да Агенцију наведе као извор података. 
	</p>
	<p>Однос корисника и Агенције</p>
	<p>Члан 11.</p>
	<p>Односи корисника и Агенције у вези са испоруком, коришћењем и заштитом регистрованих и евидентираних података и докумената, може се уредити посебним споразумом или протоколом.</p>
	<p>Именовање овлашћеног лица корисника саставни је део споразума или протокола из претходног става.</p>
	<p>Уколико корисник захтева испоруку података и докумената на основу појединачног захтева, без закључења посебног споразума или протокола, у обавези је да уз захтев достави и појединачни акт о именовању лица које је овлашћено за подношење захтева.</p>
	<p>У случају да корисник података из ове одлуке именује више овлашћених лица, испорука ће се сматрати уредном достављањем података и докумената једном од наведених лица.</p>
	<p>Евидентирање захтева, испоручених података и трошкова</p>
	<p>Члан 12.</p>
	<p>Агенција је дужна да о поднетим захтевима, испорученим подацима и документима, као и стварним трошковима које има по основу обраде захтева, припреме и испоруке података и докумената, образује и води одговарајуће евиденције.</p>
	<p>Врста, обим и садржина евиденција, као и критеријуми за утврђивање и праћење трошкова из претходног става овог члана уређују се посебним актом, који доноси Управни одбор Агенције, на предлог директора Агенције.</p>
	<p>Агенција на основу података и евиденција из овог члана саставља посебан извештај, који постаје саставни део годишњег извештаја о раду и годишњег извештаја о финансијском пословању Агенције.</p>
	<p>Ступање на снагу</p>
	<p>Члан 13.</p>
	<p>Ова одлука, по добијању сагласности Владе, објављује се у „Службеном гласнику Републике Србије” и ступа на снагу осмог дана од дана објављивања. 
	</p>
	<p></p>
	<p>Број 10-5-16/12</p>
	<p>У Београду, 24. априла 2012. године</p>
	<p>Управни одбор Агенције за привредне регистре</p>
	<p>Председник,</p>
	<p>Бојан Бајчета, с.р.</p>
	<p></p>
	<p>Прилози</p>
	<p></p>
	<p>НАПОМЕНА ИЗДАВАЧА: 
	
	Одлуком о изменама и допунама Одлуке о врсти, обиму и начину испоруке 
	података и докумената који се уступају без накнаде државним органима и 
	организацијама, органима аутономних покрајина и јединицама локалне 
	самоуправе („Службени гласник РС”, број 106/2015), у Захтеву за испоруку 
	података из регистара које води Агенција за привредне регистре (у даљем 
	тексту: Захтев) – општи и посебни део, који је као Прилог 1. прописан и чини 
	саставни део те одлуке, образац Захтева – општи део замењује се новим 
	обрасцем, после обрасца: „ИЗВ-16.2. ИЗВЕШТАЈ СА ЗБИРНИМ ПОДАЦИМА ИЗ 
	ФИНАНСИЈСКИХ ИЗВЕШТАЈА ЗА ПОТРЕБЕ ДРЖАВНИХ ОРГАНА – закључно са подацима из 
	ФИ 2013.”, додају се обрасци: „ИЗВ-16.2.А ЗБИРНИ ПОДАЦИ ИЗ ИЗВЕШТАЈА ЗА 
	СТАТИСТИЧКЕ ПОТРЕБЕ ЗА ПРИВРЕДНА ДРУШТВА И ПРЕДУЗЕТНИКЕ ЗА ПОТРЕБЕ ДРЖАВНИХ 
	ОРГАНА – почев од података из ФИ 2014.” и „ИЗВ-16.2.Б ЗБИРНИ ПОДАЦИ ИЗ 
	ИЗВЕШТАЈА ЗА СТАТИСТИЧКЕ ПОТРЕБЕ ЗА ДРУГА ПРАВНА ЛИЦА ЗА ПОТРЕБЕ ДРЖАВНИХ 
	ОРГАНА – почев од података из ФИ 2014.”, после обрасца: „ИЗВ-16.3. ИЗВЕШТАЈ 
	СА ОСНОВНИМ И ИЗВОРНИМ ПОДАЦИМА ИЗ ФИНАНСИЈСКИХ ИЗВЕШТАЈА ЗА ПОТРЕБЕ 
	ДРЖАВНИХ ОРГАНА – закључно са подацима из ФИ 2013.”, додају се обрасци: 
	„ИЗВ-16.3.А ОСНОВНИ И ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА ПРИВРЕДНА 
	ДРУШТВА И ПРЕДУЗЕТНИКЕ ЗА ПОТРЕБЕ ДРЖАВНИХ ОРГАНА – почев од података из ФИ 
	2014.” и „ИЗВ-16.3.Б ОСНОВНИ И ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА 
	ДРУГА ПРАВНА ЛИЦА ЗА ПОТРЕБЕ ДРЖАВНИХ ОРГАНА – почев од података из ФИ 
	2014.”, после обрасца: „ИЗВ-17.2. ИЗВЕШТАЈ СА ЗБИРНИМ ПОДАЦИМА ИЗ 
	ФИНАНСИЈСКИХ ИЗВЕШТАЈА ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ – закључно са 
	подацима из ФИ 2013.”, додају се обрасци: „ИЗВ-17.2.А ЗБИРНИ ПОДАЦИ ИЗ 
	ИЗВЕШТАЈА ЗА СТАТИСТИЧКЕ ПОТРЕБЕ ЗА ПРИВРЕДНА ДРУШТВА И ПРЕДУЗЕТНИКЕ ЗА 
	ПОТРЕБЕ ЈЕДИНИЦА ЛОКАЛНЕ САМОУПРАВЕ – почев од података из ФИ 2014.” и 
	„ИЗВ-17.2.Б ЗБИРНИ ПОДАЦИ ИЗ ИЗВЕШТАЈА ЗА СТАТИСТИЧКЕ ПОТРЕБЕ ЗА ДРУГА 
	ПРАВНА ЛИЦА ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ – почев од података из ФИ 
	2014.”, а после обрасца: „ИЗВ-17.3. ИЗВЕШТАЈ СА ОСНОВНИМ И ИЗВОРНИМ ПОДАЦИМА 
	ИЗ ФИНАНСИЈСКИХ ИЗВЕШТАЈА ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ – закључно 
	са подацима из ФИ 2013.”, додају се обрасци: „ИЗВ-17.3.А ОСНОВНИ И ИЗВОРНИ 
	ПОДАЦИ ИЗ ФИНАНСИЈСКИХ ИЗВЕШТАЈА ЗА ПРИВРЕДНА ДРУШТВА И ПРЕДУЗЕТНИКЕ ЗА 
	ПОТРЕБЕ ЈЕДИНИЦА ЛОКАЛНЕ САМОУПРАВЕ – почев од података из ФИ 2014.” и 
	„ИЗВ-17.3.Б ОСНОВНИ И ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА ДРУГА 
	ПРАВНА ЛИЦА ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ – почев од података из ФИ 
	2014.” (види члан 1. Одлуке - 106/2015-90).</p>
	<p>Прилог 1 - општи део
	- 
	ЗАХТЕВ ЗА ИСПОРУКУ ПОДАТАКА ИЗ РЕГИСТРА КОЈЕ ВОДИ АГЕНЦИЈА ЗА ПРИВРЕДНЕ РЕГИСТРЕ
	

	</p><p></p><p>Прилог 1 - посебни део - Листа стандардизованих извештаја:</p><p>ИЗВ – 1.1. 
	
	ИЗВЕШТАЈ О БРОЈУ ПРИВРЕДНИХ ДРУШТАВА
</p><p>ИЗВ – 1.2. 
ИЗВЕШТАЈ СА ИЗВОРНИМ ПОДАЦИМА О ПРИВРЕДНИМ ДРУШТВИМА
</p><p>ИЗВ – 2.1. 
ИЗВЕШТАЈ О БРОЈУ ПРЕДУЗЕТНИКА И/ИЛИ ОРТАЧКИХ РАДЊИ
</p><p>ИЗВ – 2.2. 
ИЗВЕШТАЈ СА ИЗВОРНИМ ПОДАЦИМА О ПРЕДУЗЕТНИЦИМА 
И/ИЛИ ОРТАЧКИМ РАДЊАМА
</p><p>ИЗВ – 3.1. 
ИЗВЕШТАЈ О БРОЈУ ПРЕДСТАВНИШТАВА СТРАНИХ ПРИВРЕДНИХ ДРУШТАВА
</p><p>ИЗВ – 3.2. 
ИЗВЕШТАЈ СА ИЗВОРНИМ ПОДАЦИМА О ПРЕДСТАВНИШТИМА СТРАНИХ ПРИВРЕДНИХ ДРУШТАВА
</p><p>ИЗВ – 4.1. 
ИЗВЕШТАЈ О БРОЈУ ОГРАНАКА СТРАНИХ ПРИВРЕДНИХ ДРУШТАВА
</p><p>ИЗВ – 4.2. 
ИЗВЕШТАЈ СА ИЗВОРНИМ ПОДАЦИМА О ОГРАНЦИМА СТРАНИХ ПРИВРЕДНИХ ДРУШТАВА

</p><p>ИЗВ – 5.1. 
ИЗВЕШТАЈ О БРОЈУ СТЕЧАЈНИХ МАСА
</p><p>ИЗВ – 5.2. 
ИЗВЕШТАЈ СА ИЗВОРНИМ ПОДАЦИМА О СТЕЧАЈНИМ МАСАМА
</p><p>ИЗВ – 6.1. 
ИЗВЕШТАЈ О БРОЈУ ТУРИСТИЧКИХ АГЕНЦИЈА И ЛИЦЕНЦИ
</p><p>ИЗВ – 6.2. 
ИЗВЕШТАЈ СА ИЗВОРНИМ ПОДАЦИМА О ТУРИСТИЧКИМ АГЕНЦИЈАМА И ЛИЦЕНЦАМА
</p><p>ИЗВ – 7.1. 
ИЗВЕШТАЈ О БРОЈУ ЈАВНИХ ГЛАСИЛА
</p><p>ИЗВ – 7.2. 
ИЗВЕШТАЈ СА ИЗВОРНИМ ПОДАЦИМА О ЈАВНИМ ГЛАСИЛИМА
</p><p>ИЗВ – 8.1. 
ИЗВЕШТАЈ О БРОЈУ УДРУЖЕЊА
</p><p>ИЗВ – 8.2. 
ИЗВЕШТАЈ СА ИЗВОРНИМ ПОДАЦИМА О УДРУЖЕЊИМА
</p><p>ИЗВ – 9.1. 
ИЗВЕШТАЈ О БРОЈУ ПРЕДСТАВНИШТАВА СТРАНИХ УДРУЖЕЊА
</p><p>ИЗВ – 9.2. 
ИЗВЕШТАЈ СА ИЗВОРНИМ ПОДАЦИМА О ПРЕДСТАВНИШТВИМА СТРАНИХ УДРУЖЕЊА
</p><p>ИЗВ – 10.1. 
ИЗВЕШТАЈ О БРОЈУ ЗАДУЖБИНА И ФОНДАЦИЈА
</p><p>ИЗВ – 10.2. 
ИЗВЕШТАЈ СА ИЗВОРНИМ ПОДАЦИМА О ЗАДУЖБИНАМА И ФОНДАЦИЈАМА
</p><p>ИЗВ – 11.1. 
ИЗВЕШТАЈ О БРОЈУ ПРЕДСТАВНИШТАВА СТРАНИХ ЗАДУЖБИНА И ФОНДАЦИЈА
</p><p>ИЗВ – 11.2.
ИЗВЕШТАЈ СА ИЗВОРНИМ ПОДАЦИМА О ПРЕДСТАВНИШТВИМА СТРАНИХ ЗАДУЖБИНА И ФОНДАЦИЈА
</p><p>ИЗВ – 12.1. 
ИЗВЕШТАЈ О БРОЈУ ДРУШТАВА, УДРУЖЕЊА И САВЕЗА У ОБЛАСТИ СПОРТА

</p><p>ИЗВ – 12.2. 
ИЗВЕШТАЈ СА ИЗВОРНИМ ПОДАЦИМА О ДРУШТВИМА, УДРУЖЕЊИМА И САВЕЗИМА У ОБЛАСТИ СПОРТА
</p><p>ИЗВ – 13.1. 
ИЗВЕШТАЈ О БРОЈУ ЗАЛОЖНИХ ПРАВА
</p><p>ИЗВ – 13.2. 
ИЗВЕШТАЈ О БРОЈУ ЗАЛОЖНИХ ПРАВА ПО ВРСТИ ЗАЛОГЕ (уговорна, судска, законска залога)
</p><p>ИЗВ – 13.3. 
ИЗВЕШТАЈ О СТРУКТУРИ ЗАЛОГОДАВАЦА
</p><p>ИЗВ – 13.4. 
ИЗВЕШТАЈ О СТРУКТУРИ ПРЕДМЕТА ЗАЛОГЕ
</p><p>ИЗВ – 13.5. 
ИЗВЕШТАЈ СА ИЗВОРНИМ ПОДАЦИМА О ЗАЛОЖНИМ ПРАВИМА
</p><p>ИЗВ – 14.1. 
ИЗВЕШТАЈ О БРОЈУ УГОВОРА О ФИНАНСИЈСКОМ 
ЛИЗИНГУ
</p><p>ИЗВ – 14.2. 
ИЗВЕШТАЈ О СТРУКТУРИ ПРИМАЛАЦА ЛИЗИНГА
</p><p>ИЗВ – 14.3. 
ИЗВЕШТАЈ О СТРУКТУРИ ПРЕДМЕТА ЛИЗИНГА
</p><p>ИЗВ – 14.4. 
ИЗВЕШТАЈ СА ИЗВОРНИМ ПОДАЦИМА О УГОВОРИМА О ФИНАНСИЈСКОМ ЛИЗИНГУ

</p><p>ИЗВ – 15.1. 
ИЗВЕШТАЈ О БРОЈУ ПРИВРЕМЕНИХ МЕРА
</p><p>ИЗВ – 15.2. 
ИЗВЕШТАЈ О БРОЈУ ПРИВРЕМЕНИХ МЕРА ПО ВРСТАМА ПОСТУПАКА У КОЈИМА СУ ОДРЕЂЕНЕ
</p><p>ИЗВ – 15.3. 
ИЗВЕШТАЈ О СТРУКТУРИ ИЗВРШНИХ ДУЖНИКА
</p><p>ИЗВ – 15.4. 
ИЗВЕШТАЈ О СТРУКТУРИ ПРЕДМЕТА У ОДНОСУ НА КОЈЕ ЈЕ ЗАБРАНА ОДРЕЂЕНА
</p><p>ИЗВ – 15.5. 
ИЗВЕШТАЈ СА ИЗВОРНИМ ПОДАЦИМА О СУДСКИМ ЗАБРАНАМА
</p><p>ИЗВ – 16.1. 
ИЗВЕШТАЈ О БРОЈУ ФИНАНСИЈСКИХ ИЗВЕШТАЈА ЗА ПРИВРЕДНА ДРУШТВА, ПРЕУЗЕТНИКЕ, ДРУГА ПРАВНА ЛИЦА ЗА ПОТРЕБЕ ДРЖАВНИХ ОРГАНА - закључно са подацима из ФИ 2013.
</p><p>ИЗВ – 16.2. 
ИЗВЕШТАЈ СА ЗБИРНИМ ПОДАЦИМА ИЗ ФИНАНСИЈСКИХ ИЗВЕШТАЈА ЗА ПОТРЕБЕ ДРЖАВНИХ ОРГАНА - закључно са подацима из ФИ 2013.
	</p><p>
	
	ИЗВ – 16.2.А ЗБИРНИ ПОДАЦИ ИЗ 
	ИЗВЕШТАЈА ЗА СТАТИСТИЧКЕ ПОТРЕБЕ ЗА ПРИВРЕДНА ДРУШТВА И ПРЕДУЗЕТНИКЕ ЗА 
	ПОТРЕБЕ ДРЖАВНИХ ОРГАНА – почев од података из ФИ 2014.</p><p>
	
	
	ИЗВ – 16.2.Б ЗБИРНИ ПОДАЦИ ИЗ 
	ИЗВЕШТАЈА ЗА СТАТИСТИЧКЕ ПОТРЕБЕ ЗА ДРУГА ПРАВНА ЛИЦА ЗА ПОТРЕБЕ ДРЖАВНИХ 
	ОРГАНА – почев од података из ФИ 2014.</p><p>ИЗВ – 16.3. 
	
ИЗВЕШТАЈ СА ОСНОВНИМ И ИЗВОРНИМ ПОДАЦИМА ИЗ ФИНАНСИЈСКИХ ИЗВЕШТАЈА ЗА ПОТРЕБЕ ДРЖАВНИХ ОРГАНА - закључно са подацима из ФИ 2013.
	</p><p>
	
	ИЗВ – 16.3.А ОСНОВНИ И 
	ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА ПРИВРЕДНА ДРУШТВА И ПРЕДУЗЕТНИКЕ 
	ЗА ПОТРЕБЕ ДРЖАВНИХ ОРГАНА – почев од података из ФИ 2014.</p><p>
	
	
	ИЗВ – 16.3.Б ОСНОВНИ И 
	ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА ДРУГА ПРАВНА ЛИЦА ЗА ПОТРЕБЕ 
	ДРЖАВНИХ ОРГАНА – почев од података из ФИ 2014.</p><p>ИЗВ – 17.1. 
	
ИЗВЕШТАЈ О БРОЈУ ФИНАНСИЈСКИХ ИЗВЕШТАЈА ЗА ПРИВРЕДНА ДРУШТВА И ПРЕДУЗЕТНИКЕ ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ - закључно са подацима из ФИ 2013. 
</p><p>ИЗВ – 17.2. 
ИЗВЕШТАЈ СА ЗБИРНИМ ПОДАЦИМА ИЗ ФИНАНСИЈСКИХ ИЗВЕШТАЈА ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ - закључно са подацима из ФИ 2013.
	</p><p>
	
	ИЗВ – 17.2.А ЗБИРНИ ПОДАЦИ ИЗ 
	ИЗВЕШТАЈА ЗА СТАТИСТИЧКЕ ПОТРЕБЕ ЗА ПРИВРЕДНА ДРУШТВА И ПРЕДУЗЕТНИКЕ ЗА 
	ПОТРЕБЕ ЈЕДИНИЦА ЛОКАЛНЕ САМОУПРАВЕ – почев од података из ФИ 2014.</p><p>
	
	
	ИЗВ – 17.2.Б ЗБИРНИ ПОДАЦИ ИЗ 
	ИЗВЕШТАЈА ЗА СТАТИСТИЧКЕ ПОТРЕБЕ ЗА ДРУГА ПРАВНА ЛИЦА ЗА ПОТРЕБЕ ЈЕДИНИЦА 
	ЛОКАЛНЕ САМОУПРАВЕ – почев од података из ФИ 2014.</p><p>ИЗВ – 17.3. 
	
ИЗВЕШТАЈ СА ОСНОВНИМ И ИЗВОРНИМ ПОДАЦИМА ИЗ ФИНАНСИЈСКИХ ИЗВЕШТАЈА ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ - закључно са подацима из ФИ 2013.
	</p><p>
	
	ИЗВ – 17.3.А ОСНОВНИ И 
	ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА ПРИВРЕДНА ДРУШТВА И ПРЕДУЗЕТНИКЕ 
	ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ – почев од података из ФИ 2014.</p><p>
	
	
	ИЗВ – 17.3.Б ОСНОВНИ И 
	ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА ДРУГА ПРАВНА ЛИЦА ЗА ПОТРЕБЕ 
	ЈЕДИНИЦА ЛОКАЛНЕ САМОУПРАВЕ – почев од података из ФИ 2014.</p><p>ИЗВ – 18.1. 
	
ИЗВЕШТАЈ О ПОДСТИЦАЈИМА РЕГИОНАЛНОГ РАЗВОЈА



	
</p>