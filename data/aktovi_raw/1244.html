



<p>
На основу члана 62. став 3. Закона о
основној школи („Службени гласник РС“, број 50/92),</p>
<p>
Министар просвете доноси</p>
<p>
</p>
<p>
</p>
<p>
ПРАВИЛНИК</p>
<p>
о 
условима и поступку напредовања ученика основне школе</p>
<p>
„Службени гласник
РС”, број 47 од 14. 

јула 1994.
</p>
<p>
</p>
<p>
</p>
<p>
Члан 1.</p>
<p>
Овим правилником утрђују се услови и поступак
напредовања ученика основне школе који се истичу знањем и сособностима тако да
могу да заврше основну школу у року краћем од осам година, али не краћем од
шест година.</p>
<p>
</p>
<p>
Члан 2.</p>
<p>
Ученик може у току једне школске године да заврши два
разреда ако се истиче општом способношћу, постиже натпросечне резултате у
савлађивању наставног плана и програма и има одличан општи успех.</p>
<p>
У току једне школске године ученик може да заврши два
разреда ако показује посебне способности, постиже натпросечне резултате у
одређеној насатвној области или предмету и има најмање врло добар општи успех.</p>
<p>
</p>
<p>
Члан 3.</p>
<p>
Ученик може да заврши два разреда у току једне школске
године полагањем испита из свих прописаних наставних предмета разреда у који је
уписан и испита из свих прописаних наставних предмета из наредног разреда.</p>
<p>
Ученик може да заврши два резреда у току једне школске
године у току школовања од I до IV разреда и од V до VII разреда.</p>
<p>
Ученик не може полагати испите из V разреда ако је
уписан у IV разред.</p>
<p>
</p>
<p>
Члан 4.</p>
<p>
Испити из наредног разреда могу се полагати на крају
другог полугодишта, на почетку наредне школске године и на крају првог
полугодишта.</p>
<p>
Испите из прописаних насатвних предмета за наредни
разред ученик може да полаже на крају другог полугодишта разреда у који је
уписан, ако је донета одлука о бржем напредовању до почетка априла месеца
текуће школске године. Испите за наредни разред ученик треба да положи
најкасније до краја текуће школске године.</p>
<p>
Испите из приписаних наставник предмета за наредни
разред ученик може да полаже на почетку наредне школске године, ако је донета
одлука о бржем напредовању до почетка јуна месеца текуће школске године. Испите
за наредни резред ученик треба да положи најкасније до краја септембра месеца.</p>
<p>
Испите из прописаних наставних предмета разреда у који
је уписан може да полаже ученик на крају првог полугодишта, ако је донета
одлука о бржем напредовању до почетка текуће школске године, а најдаље до 1.
октобра. Испите из овог разреда ученик треба да положи најкасније до 1. фебруара.
Овај ученик похађа редовно наставу наредног разреда у другом полугодишту и
завршава га у јуну месецу текуће школске године.</p>
<p>
</p>
<p>
Члан 5.</p>
<p>
Знање на испиту ученика из прописаних наставних
предмета проверава наставник разредне наставе, односно предметни наставник
истим испитним поступком који се примењује у старијем разреду, како би се
резултати ученика, који завршава основну школу у времену краћем од прописаног,
могли упоредити са резултатима ученика старијег за један разред. </p>
<p>
</p>
<p>
Члан 6.</p>
<p>
Испити из прописаних наставних предмета наредног
разреда полажу се пред испитном комисијом коју чине најмање три члана, који
образује директор школе.</p>
<p>
Испитна комисија за ученике од I до IV разреда има два
наставника разредне наставе, а за ученике од V до VII разреда два наставника
стручна за наставни предмет који се полаже.</p>
<p>
Уколико у школи нема два наставника за исти предмет
члан испитне комисије може да буде наставник из друге школе.</p>
<p>
</p>
<p>
Члан 7.</p>
<p>
Испити из прописаних насатвних предмета полажу се
усмено, писмено и усмено и извођењем практичног рада, а према наставном плану и
програму.</p>
<p>
Време и начин полагања испита утврђује се статутом
школе.</p>
<p>
</p>
<p>
Члан 8.</p>
<p>
Предлог за брже напредовање ученика може да поднесе
наставник разредне наставе, одељењски старешина и други наставници из
одељенског већа који прате ученике у току школовања и ако утврде да се ученик
посебно истиче знањем и способностима предлажу директору школе да донесе одлуку
о његовом бржем напредовању.</p>
<p>
Предлог за брже напредовање ученика директору школе,
може да поднесе и родитељ ученика.</p>
<p>
Директор школе доноси одлуку о бржем напредовању
ученика.</p>
<p>
Када доноси одлуку на предлог из става 1. овог члана,
директор прибавља писмену сагласност ученика и његовог родитеља.</p>
<p>
</p>
<p>
Члан 9. 
</p>
<p>
Директор школе после подентог предлога за брже
напредовање ученика, прибавља мишљење стручне комисије да ли је ученик испуњава
прописане услове за напредовање.</p>
<p>
Стручну комисију сачињавају: школски лекар, школски
психолог, односно школски педагог и наставник разредне наставе, односно
одељенски старешина који дају мишљење о здравственој, психилошкој и педагошкој
оправданости захтева. </p>
<p>
Чланове стручне комисије одређује директор школе.</p>
<p>
</p>
<p>
Члан 10.</p>
<p>
Стручна комисија доставља своје мишљење о томе да ли
ученик испуњава услове за напредовање, утврђене овим правилником, у року од
седам дана од дана завршетка рада испитне комисије.</p>
<p>
Директор школе доноси одлуку о завршавању одређених
разреда у току једне школске године, у року од седам дана по пријему мишљења
стручне комисије.</p>
<p>
Одлуком о бржем напредовању ученика утврђује се који се
разреди завршавају у року краћем од прописаног и утврђује време и начин
полагања сваког наставног предмета.</p>
<p>
Одлука у писменом облику доставља се родитељу ученика у
року од три дана од њеног доношења.</p>
<p>
</p>
<p>
Члан 11.</p>
<p>
Оцене и општи успех ученика из положених испита из свих
наставних предмета уписују се у матичну књигу, ђачку књижицу и сведочанство о
завршеној основној школи ученика, са напоменом о бржем напредовању ученика.</p>
<p>
</p>
<p>
Члан 12.</p>
<p>
Даном ступања на снагу овог правилника престаје да важи
Правилник о бржем напредовању ученика основне школе („Службени гласник СРС”,
број 29/80).</p>
<p>
</p>
<p>
Члан 13. 
</p>
<p>
Овај правилник ступа на снагу осмог дана од дана
објављивања у „Службеном гласнику Републике Србије”.</p>
<p>
</p>
<p>
</p>
<p>
Број
110-009/94-02</p>
<p>
У
Београду, 6. јуна 1994. године</p>
<p>
Министар,
</p>
<p>
проф
др Драгослав Младеновић, с.р.</p>
<p>
</p>

