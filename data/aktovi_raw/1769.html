



<p>На основу члана 11. став 2. Закона о
средњој школи („Службени гласник РС“, бр. 50/92, 53/93, 67/93, 48/94 и
24/96),</p>

<p>Влада Републике Србије донела је</p>

<p></p>

<p>ОДЛУКУ</p>

<p>О ОСНИВАЊУ СРЕДЊЕ
ШКОЛЕ У ИНЂИЈИ</p>

<p>"Службени 
гласник РС", број 24 од 4. 

маја 1997.</p>

<p>Члан 1.</p>

<p>Оснива се Средња школа у Инђији, као школа за обављање
делатности у области средњег образовања и вапитања у подручјима рада трговина,
угоститељство и туризам, текстилство и кожарство и личне услуге.</p>

<p>Члан 2.</p>

<p>Средња школа ће пословати под називом: Средња школа „Др
Ђорђе Натошевић", са потпуном одговорношћу.</p>

<p>Седиште Средње школе „Др Ђорђе Натошевић" је у
Инђији, Трг слободе број 2а.</p>

<p>Члан 3.</p>

<p>На оснивање, организацију и рад Средње школе „Др Ђорђе
Натошевић" примењују се прописи о јавним службама и средњој школи.</p>

<p>Члан 4.</p>

<p>Средства за почетак рада и обављање делатности Средње
школе „Др Ђорђе Натошевић" обезбеђују се у складу са законом.</p>

<p>Члан 5.</p>

<p>Средња школа „Др Ђорђе Натошевић" ће остваривати
наставне планове и програме од првог до трећег разреда за образовне профиле у
подручјима рада трговина, угоститељство и туризам, текстилство и кожарство и
личне услуге почев од школске 1997/98. године.</p>

<p>Наставни планови и програми оствариваће се на српском
језику.</p>

<p>Члан 6.</p>

<p>До конституисања школског одбора Влада Републике Србије
образује привремени школски одбор, који има председника и девет чланова.</p>

<p>Члан 7.</p>

<p>Привремени школски одбор:</p>

<p>1) донеће статут школе до 1. септембра 1997. године;</p>

<p>2) донеће годишњи програм рада Средње школе „Др Ђорђе
Натошевић;</p>

<p>3) расписаће конкурс за избор наставника и стручних
сарадника и даће мишљење о њиховом избору;</p>

<p>4) обављаће друге послове из надлежности школског
одбора утврђене законом.</p>

<p>Привремени школски одбор престаје са радом када оснивач
именује школски одбор у складу са законом.</p>

<p>Члан 8.</p>

<p>До именовања директора Средње школе „Др Ђорђе
Натошевић" његове послове ће обављати и вршити његова овлашћења вршилац
дужности директора Средње школе кога ће именовати министар просвете.</p>

<p>Члан 9.</p>

<p>Општи акти Средње школе „Др Ђорђе Натошевић"
донеће се у року од 30 дана од дана доношења статута школе.</p>

<p>Члан 10.</p>

<p>Ученици који су започели стицање образовања у
Економскотрговинској школи из Старе Пазове и Медицинској школи из Сремске
Митровице наставиће средње образовање у Средњој школи „Др Ђорђе Натошевић"
по наставним плановима и програмима по којима су започели образовање, у складу
са законом.</p>

<p>Члан 11.</p>

<p>Ова одлука ступа на снагу осмог дана од дана
објављивања у „Сужбеном гласнику Републике Србије".</p>

<p></p>

<p></p>

<p>Број
611-1895/97</p>

<p>У
Београду, 4. јуна 1997. године</p>

<p>Влада
Републике Србије</p>

<p>Потпредседник,</p>

<p>Слободан
Радуловић, с.р.</p>



