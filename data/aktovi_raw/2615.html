


	
	Zakon


	<p></p>
	<p>На основу члана 23. став 3. Закона о библиотечкој делатности („Службени гласник РС”, бр. 34/94 и 101/05),</p>
	<p>Министар културе доноси</p>
	<p></p>
	<p>ПРАВИЛНИК</p>
	<p>о одређивању висине трошкова полагања стручног испита библиотечких радника, односно посебног дела стручног испита и висине накнаде члановима Комисије и испитивачима за рад у Комисији</p>
	<p>
	"Службени гласник РС", број 14 од 4. марта 
	2011.</p>
	<p></p>
	<p>Члан 1.</p>
	<p>Висина трошкова полагања стручног испита библиотечких радника износи:</p>
	<p>1) за кандидате са стеченим високим образовањем на студијама првог и другог степена – 9.100 динара; 
	</p>
	<p>2) за кандидате са средњим образовањем – 7.300 динара.</p>
	<p>Висина трошкова полагања посебног дела стручног испита износи 7.300 динара.</p>
	<p>Члан 2.</p>
	<p>Висина накнаде за рад председника, сталног члана Комисије и испитивача износи 260 динара по кандидату.</p>
	<p>Испитивачу из предмета Алфабетски каталог и Стварни каталози поред накнаде из става 1. овог члана припада и накнада за испит из практичне провере знања из ових предмета у висини од 120 динара по кандидату.</p>
	<p>Висина накнаде испитивачу за одређене теме, давање инструкција кандидатима за израду писменог рада, као и преглед писменог рада износи 1.200 динара.</p>
	<p>Председнику и сталном члану Комисије, поред накнаде из ст. 1. и 2. овог члана припада и паушални износ накнаде у висини од 1.200 динара по испитном предмету.</p>
	<p>Члан 3.</p>
	<p>Даном ступања на снагу овог правилника престаје да важи Правилник о одређивању висине трошкова полагања стручног испита библиотечких радника, односно посебног дела стручног испита, и висине накнаде члановима Комисије и испитивачима за рад у Комисији („Службени гласник РС”, број 29/05). 
	</p>
	<p>Члан 4.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 110-00-48/2010-01</p>
	<p>У Београду, 3. фебруара 2011. године</p>
	<p>Министар,</p>
	<p>
	Небојша Брадић, с.р.</p>

