


	
	Zakon


	<p>Редакцијски пречишћен текст</p>
	<p></p>
	<p></p>
	<p>На основу члана 33. став 3. Закона о основном образовању и васпитању („Службени гласник РС”, број 55/13), члана 8. став 2. Закона о средњем образовању и васпитању („Службени гласник РС”, број 55/13) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси</p>
	<p>ОДЛУКУ</p>
	<p>о образовању Комисије за верску наставу у школи</p>
	<p>
	"Службени гласник РС", бр. 9 од 30. јануара 
	2014, 10 од 14. фебруара 2017, 31 од 3. априла 2017, 73 од 28. јула 2017.</p>
	<p>1. Образује се Комисија за верску наставу у школи (у даљем тексту: Комисија) која прати организовање и остваривање верске наставе у школи, на време од шест година.</p>
	<p>2. За чланове Комисије именују се:</p>
	<p>1) епископ бачки Г. Иринеј, Српска Православна Црква;</p>
	<p>2) мр Јосип Пекановић, Римокатоличка црква;</p>
	<p>3) Кристина Новаков, Словачка Евангеличка Црква а.в.
	у Србији;</p>
	<p>4) епископ Халас Бела, Реформатска Хришћанска Црква у Србији;</p>
	<p>5) заменик бискупа Габор Долински, Евангеличка Хришћанска Црква а.в. у Србији;</p>
	<p>6) рабин Исак Асиел, Савез јеврејских општина Србије;</p>
	<p>7) реису-л-улема Сеад еф. Насуфовић, Исламска 
	заједница Србије;</p>
	<p>8) др Марко Николић, Министарство правде, Управа 
	за сарадњу с црквама и верским заједницама;</p>
	<p>9) др Милета Радојевић, Министарство правде, 
	Управа за сарадњу с црквама и верским заједницама;</p>
	<p>10) Владимир Тодић, Министарство правде, Управа за 
	сарадњу с црквама и верским заједницама;</p>
	<p>11) Милош Благојевић, Министарство просвете, науке 
	и технолошког развоја;</p>
	<p>12) Александар Марковић, Министарство просвете, 
	науке и технолошког развоја;</p>
	<p>13) Славица Ракић, Министарство просвете, науке и технолошког развоја.</p>
	<p>Председника и заменика председника Комисије бирају чланови Комисије на првој седници, већином гласова од укупног броја чланова Комисије.</p>
	<p>*Службени гласник РС, број 10/2017</p>
	<p>**Службени гласник РС, број 73/2017</p>
	<p></p>
	<p>3. Комисија обавља послове који се, нарочито, односе на:</p>
	<p>1) усаглашавање предлога програма верске наставе;</p>
	<p>2) уџбенике и друга наставна средства, у складу са законом којим се уређују питања везана за уџбенике и друга наставна средства;</p>
	<p>3) давање мишљења о листама наставника верске наставе;</p>
	<p>4) друга питања везана за праћење организовања и остваривања програма верске наставе.</p>
	<p>4. Начин рада и друга питања од значаја за рад Комисије уређују се пословником о раду Комисије.</p>
	<p>5. Стручне и административно-техничке послове за потребе Комисије обавља Министарство просвете, науке и технолошког развоја.</p>
	<p>6. Ступањем на снагу ове одлуке престаје да важи Одлука о образовању Комисије за верску наставу у основним и средњим школама („Службени гласник РС”, број 123/04).</p>
	<p>7. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>05 број 02-849/2014</p>
	<p>У Београду, 29. јануара 2014. године</p>
	<p>Влада</p>
	<p>Председник,</p>
	<p>Ивица Дачић, 
	с.р.</p>

