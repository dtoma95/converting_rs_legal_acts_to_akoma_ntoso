



Редакцијски пречишћен текст
<p>
</p>
<p>
</p>
<p>
На
основу члана 17. Закона о употреби и заштити знака и назива црвеног крста
(„Службени лист СФРЈ“, бр.13/82) и члана 68. став 5. Закона о служби у оружаним
снагама („Службени лист СФРЈ“, бр, 22/74 и 5/78), савезни секретар за народну
одбрану прописује</p>
<p>
</p>
<p>
</p>
<p>
ПРАВИЛНИК</p>
<p>

о употреби знака црвеног крста и посебној личној карти санитетског особља у 
оружаним снагама Социјалистичке Федеративне Републике Југославије</p>
<p>
„Службени
лист СФРЈ”, бр. 30 од 8. 
јуна 1984, 31 од 15. 
јуна 1984 
- 
испрaвка</p>
<p>
</p>
<p>
</p>
<p>
Члан
1.</p>
<p>
Овим правилником
прописује се начин означавања знаком црвеног крста у оружаним снагама
Социјалистичке Федеративне Републике Југославије (у даљем тексту: оружане
снаге) у миру и рату или неком другом оружаном сукобу, и посебна лична карта
санитетског особља у оружаним снагама и одређују се органи оружаних снага који
могу ограничити употребу, односно ношење знака црвеног крста и органи који ће
се старати о примењивању одредаба овог правилника.</p>
<p>
</p>
<p>
1.
Начин означавања знаком црвеног крста</p>
<p>
</p>
<p>
Члан
2.</p>
<p>
Знаком црвеног
крста означавају се лица, санитетске јединице и установе, зграде и други
објекти у којима су смештене санитетске јединице и установе, санитетски
материјал и опрема и транспортна средства (копнена, поморска и ваздухопловна),
који припадају санитетској служби оружаних снага.</p>
<p>
</p>
<p>
Члан
3.</p>
<p>
Лица која су у
саставу санитетске службе оружаних снага, у рату или другом оружаном сукобу,
носе око надлактице леве руке траку са знаком црвеног крста на белом пољу.</p>
<p>
</p>
<p>
Члан
4.</p>
<p>
Трака са већим
знаком црвеног крста је осмоугаоног облика са једнаким наспрамним странама и
врпцама на најмањим странама, димензија 330 mm X 120 mm, у којој је знак
црвеног крста који чине квадрати једнаких величина (странице 33 mm), чији је
цртеж дат на обрасцу бр. 1 који је саставни део овог правилника.</p>
<p>
Траку са већим
знаком црвеног крста носи санитетско особље у јединицама и установама оружаних
снага које је искључиво намењено за проналажење, прикупљање, преношење, лечење
и негу повређених и оболелих и спречавање појаве болести, као и санитетско
особље у саставу команди и штабова јединица и установа оружаних снага које
управља санитетским јединицама и установама.</p>
<p>
Особље 
из става 2.* овог члана има посебну личну карту. </p>
<p>
</p>
<p>
* „Службени лист СФРЈ”, број 31/1984 
</p>
<p>
</p>
<p>
Члан
5.</p>
<p>
Трака са мањим
знаком црвеног крста је облика и величине као и трака из члана 4. став 1. овог
правилника, у којој је знак црвеног крста који чине квадрати једнаких величина
(странице 16 mm), чији је цртеж дат на обрасцу бр. 2, који је саставни део овог
правилника.</p>
<p>
Траку са мањим знаком
црвеног крста носе војна лица која су посебно обучена за помоћне болничаре или
носиоце рањеника, и то само док врше ту дужност.</p>
<p>
Војна лица 
из
става 2.* овог члана немају посебну личну карту, него се у њихове војне
књижице уписују подаци о завршеној посебној обуци за одговарајуће дужности и о
праву да носе траку са знаком црвеног крста кад те дужности врше. </p>
<p>
</p>
<p>
* „Службени лист СФРЈ”, број 31/1984 
</p>
<p>
</p>
<p>
Члан
6.</p>
<p>
Траку са већим
знаком црвеног крста носе припадници Црвеног крста Југославије, страних
организација црвеног крста и дугих добровољних и хуманитарних друштава и
организација.</p>
<p>
</p>
<p>
Члан
7.</p>
<p>
Траке са знаком
црвеног крста израђују се од двоструког платна отпорног на влагу, које на
једној спољашној страни имају знак црвеног крста димензија прописаних у чл. 4.
и 5. овог правилника, са отиском жига надлежне команде, односно штаба јединице
или установе оружаних снага.</p>
<p>
Старешине
санитетских јединица и установа воде евиденцију о лицима којима је трака са
знаком црвеног крста дата на употребу.</p>
<p>
</p>
<p>
Члан
8.</p>
<p>
Знак црвеног крста на
застави је у облику квадрата, а на објектима – у облику круга. Величина зависи
од величине објекта на коме се тај знак истиче, а однос одсечака странице
квадрата, односно пречника круга је 1:1:1:1:1, чији је цртеж дат на обрасцу бр.
3, који је саставни део овог правилника. </p>
<p>
Санитетске јединице
и установе оружаних снага, зграде, бараке, шатори и други објекти у којима су
смештене те јединице и установе или поједини њихови делови, означавају се у
рату или у неком другом оружаном сукобу знаком црвеног крста на белом пољу који
је јасно видљив из даљине и када то војни разлози допуштају.</p>
<p>
Знак црвеног крста
ставља се на бочне стране објеката из става 1. овог члана, а на већим објектима
(болнице) ставља се и на кров, када то војни разлози допуштају.</p>
<p>
Санитетске јединице
и установе могу истицати заставу црвеног крста.</p>
<p>
Место на коме
повређени и оболели чекају на пружање прве помоћи, хитне или друге медицинске
помоћи, односно евакуацију, може се обележити заставом црвеног крста.</p>
<p>
</p>
<p>
Члан
9.</p>
<p>
Знаком црвеног крста
означавају се у миру, рату или неком другом оружаном сукобу следећи санитетски
материјал и опрема:</p>
<p>
1) санитетски ратни
комплети;</p>
<p>
2) сандуци и кутије
са санитетским материјалом за прву помоћ, који се налазе у стражарама,
караулама, војним радионицама, транспортним возилима и другим објектима и
возилима где је то прописано;</p>
<p>
3) сандуци и вреће и
остала амбалажа, који служе за паковање, заштиту и транспорт санитетског
материјала и опреме;</p>
<p>
4) друга опрема и
уређаји санитетских јединица и установа, као и други материјал који се користи
у санитетској служби оружаних снага.</p>
<p>
Знак црвеног крста
на белом пољу је у сразмери са величином материјала и опреме и ставља се на
спољашње стране амбалаже.</p>
<p>
</p>
<p>
Члан
10.</p>
<p>
Санитетска моторна
возила која су израђена или уређена искључиво за пружање помоћи повређенима и
оболелима и њихову евакуацију означавају се знаком црвеног крста на белом пољу
који се ставља на кров, бочне стране и задњу страну возила и у сразмери је са
величином возила. На предњој и задњој страни возила може да се стави светлећи
знак црвеног крста, с тим што крак таквог знака не може бити краћи од 30
милиметара.</p>
<p>
Санитетска колица са
моторном или запрежном вучом и друга возила за евакуацију повређених и оболелих
означавају се знаком црвеног крста на горњој страни и на бочним странама.</p>
<p>
</p>
<p>
Члан
11.</p>
<p>
Вагони у саставу
сталних санитетских возова, који су израђени или уређени искључиво за пружање
помоћи повређенима и оболелима и за њихову евакуацију, означавају се са бочних
страна и на крову знаком црвеног крста на белом пољу, у сразмери са величином
вагона. На тај начин означавају се и вагони у саставу привременог санитетског
воза.</p>
<p>
Локомотива која вуче
санитетски воз не означава се знаком црвеног крста.</p>
<p>
</p>
<p>
Члан
12.</p>
<p>
Ваздухоплови који су
израђени или уређени искључиво за евакуацију повређених и оболелих и
бродоломника, као и за преношење санитетског особља и санитетског материјала (у
даљем тексту: санитетски ваздухоплови) означавају се бојама државне заставе и
знаком црвеног крста на белом пољу, и то:</p>
<p>
1) авиони – на
горњим и доњим површинама полуразмаха крила и на бочним странама;</p>
<p>
2) хеликоптери – на
горњим, доњим и бочним странама трупа.</p>
<p>
Величина знака
црвеног крста одговара тетиви крила на полуразмаку и ширини и висини трупа
ваздухоплова.</p>
<p>
</p>
<p>
Члан
13.</p>
<p>
Бродови који су
израђени или уређени искључиво за пружање помоћи повређенима и оболелима и
бродоломницима за њихово лечење и евакуацију, као и за преношење санитетског
особља и санитетског материјала (у даљем тексту: санитетски бродови), морају
имати спољашње површине беле боје, са једним или више знакова црвеног крста
тамноцрвене боје на свакој страни бродског трупа и на хоризонталним површинама
да би били лако видљиви из ваздуха, са мора и са копна.</p>
<p>
Санитетски бродови,
поред државне заставе, истичу и заставу црвеног крста, која мора да се вије на
великој катарци.</p>
<p>
Чамци за спасавање
на санитетским бродовима морају бити обојени белом бојом, са јасно уочљивим
знаком црвеног крста на бочним странама.</p>
<p>
</p>
<p>
Члан
14.</p>
<p>
Колона у којој се
повређени и оболели превозе запрежним возилима или их преносе људи, товарна
грла и др., обележава се на почетку и на крају заставом црвеног крста.</p>
<p>
</p>
<p>
Члан
15.</p>
<p>
Застава црвеног
крста из чл. 8, 13. и 14. овог правилника је од платна беле боје, по правилу, у
облику квадрата, на коме се с обе стране у средини налази знак црвеног крста
величине сразмерне величини платна.</p>
<p>
Величина заставе
црвеног крста мора бити у складу са величином објекта на коме се иситиче.</p>
<p>
</p>
<p>
2.
Посебна лична карта санитетског особља у оружаним снагама</p>
<p>
</p>
<p>
Члан
16.</p>
<p>
Посебна лична карта
санитетског особља у оружаним снагама (у даљем тексту: посебна лична карта)
служи као доказ припадности особљу које је посебно заштићено Женевском
конвенцијом за побољшање судбине рањеника и болесника у оружаним снагама у
рату, Женевском конвенцијом за побољшање судбине рањеника, болесника и
бродоломника оружаних снага на мору, од 12. августа 1949. године и Допунског
протокола I уз женевске конвенције од 10. јуна 1977. године.</p>
<p>
</p>
<p>
Члан
17.</p>
<p>
Посебна лична карта
се издаје:</p>
<p>
1) санитетском
особљу из члана 4. овог правилника,</p>
<p>
2) особљу из члана
6. овог правилника, под условом да му је Савезно извршно веће одобрило рад и да
извршава исте задатке као и санитетско особље оружаних снага и да је потчињено
команди војне јединице, односно управи војне установе,</p>
<p>
3) лицима која
припадају друштву за помоћ из неке неутралне земље, под условом да је то
друштво добило пристанак своје државе за пружање помоћи, да му је Савезно
извршно веће одобрило рад и да та лица извршавају исте задатке као и санитетско
особље из члана 6. овог правилника, под условом да су под надзором војне
јединице, односно војне установе;</p>
<p>
4) санитетском
особљу и члановима посаде санитетских бродова и санитетских ваздухоплова.</p>
<p>
</p>
<p>
Члан
18.</p>
<p>
Посебна лична карта
издаје се у једном примерку.</p>
<p>
Посебна лична карта
санитетског особља у оружаним снагама штампа се на језицима народа и народности
Југославије, и то:</p>
<p>
1) у Југословенској
народној армији – на српскохрватском, односно хрватскосрпском језику;</p>
<p>
2) у територијалној
одбрани – на језицима народа Југославије утврђеним републичким уставима, а
сагласно прописима који важе на територији друштвено-политичке заједнице у
којој је седиште штаба територијалне одбране, односно јединице или установе
територијалне одбране – и на језику народности.</p>
<p>
</p>
<p>
Члан
19.</p>
<p>
Посебну личну карту
лицима из члана 17. овог правилника, уз вођење евиденције, издају:</p>
<p>
1) јединица, односно
установа оружаних снага ранга команде пука (бригаде, самосталног батаљона –
дивизиона) – за војнике и резервне војнике;</p>
<p>
2) управа војне
школе – за питомце војне школе;</p>
<p>
3) команда дивизије,
њој равна или виша команда, односно управа војне установе – за активне млађе
официре, официре и војне службенике;</p>
<p>
4) Персонална управа
Савезног секретаријата за народну одбрану – за активне и резервне генерале и
адмирале;</p>
<p>
5) команда армије,
ратног ваздухопловства и противваздушне одбране, војнопоморске области и
корпуса који је непосредно потчињен Савезном секретаријату за народну одбрану –
за лица из члана 17. тач. 2. и 3. овог правилника.</p>
<p>
</p>
<p>
Члан
20.</p>
<p>
Посебна лична карта
садржи:</p>
<p>
1) на предњој
страни, у оба горња угла, знак црвеног крста и између њих натпис:
„Социјалистичка Федеративна Република Југославија – оружане снаге СФРЈ”; испод
тог натписа – натпис: „Посебна лична карта санитетског особља у оружаним
снагама СФРЈ”; рубрике у које се уносе следећи подаци: презиме и име, датум
рођења, чин и број матрикуле, испод тих података – текст: „Носиоца ове личне
карте штите Женевска конвенција за побољшање судбине рањеника и болесника у
оружаним снагама у рату и Женевска конвенција за побољшање судбине рањеника, болесника
и бродоломника оружаних снага на мору, од 12. августа 1949. године и Допунски
протокол I уз женевске конвенције од 10. јуна 1977. године у својству”; а испод
тог текста – место за уписивање датума издавања и броја посебне личне карте;</p>
<p>
2) на полеђини, у
горњем левом углу је место за фотографију, у горњем десном углу – место за
потпис или отисак прста, или и једно и друго носиоца посебне личне карте, а
испод тога је место за лични опис (стас, очи, коса и други евентуални особени
знаци).</p>
<p>
Облик и величина
посебне личне карте одређени су према обрасцу бр. 4, који је саставни део овог
правилника.</p>
<p>
Посебна лична карта
оверава се сувим жигом издаваоца, и то тако да само једним делом захвата
фотографију.</p>
<p>
</p>
<p>
Члан
21.</p>
<p>
Лице које изгуби
посебну личну карту или на други начин остане без посебне личне карте, дужно је
да у року од 15 дана од дана нестанка те карте пријави тај нестанак, и то:</p>
<p>
1) војник, питомац
војне школе и активни млађи официр, официр и војни службеник – војној јединице,
односно војној установи којој припада;</p>
<p>
2) лице из члана 17.
тач. 2. и 3. овог правилника – надлежној команди из члана 19. тачка 5 овог
правилника.</p>
<p>
Лицима из става 1.
овог члана издаје се нова посебна лична карта.</p>
<p>
</p>
<p>
Члан
22.</p>
<p>
Издата посебна лична
карта замењује се само у следећим случајевима:</p>
<p>
1) ако су у њој све
рубрике попуњене, па се не могу унети нови подаци;</p>
<p>
2) ако дотраје или
постане неупотребљива због оштећења;</p>
<p>
3) ако њен ималац
промени лично и породично име;</p>
<p>
4) ако њен ималац
битно измени особене знаке.</p>
<p>
Изузетно од одредаба
става 1. овог члана, све издате посебне личне карте замењују се кад то нареди
савезни секретар за народну одбрану.</p>
<p>
</p>
<p>
Члан
23.</p>
<p>
Лица којима су
посебне личне карте издате дужна су да их врате војној јединици, односно војној
установи у којој се налазе ако престану разлози због којих су им те карте
издате. Војна јединица, односно војна установа враћене посебне личне карте
уништава и о томе извештава орган који их је издао, односно претпостављену
команду (јединицу, установу или штаб територијалне одбране).</p>
<p>
</p>
<p>
Члан
24.</p>
<p>
Обрасци посебне
личне карте чувају се уз мобилизацијске елаборате у командама јединца и
управама установа оружаних снага.</p>
<p>
Посебне личне карте
издају се по одобрењу савезног секретара за народну одбрану, а на предлог
организацијске јединице Савезног секретаријата за народну одбрану за послове
санитетског обезбеђења.</p>
<p>
</p>
<p>
3.
Органи који могу ограничити употребу знака црвеног крста као знака заштите</p>
<p>
</p>
<p>
Члан
25.</p>
<p>
Команданти пукова
(самосталних батаљона – дивизиона), њима равних и виших јединица и установа
оружаних снага, кад војни разлози захтевају, могу ограничити употребу, односно
ношење знака црвеног крста као знака заштите у санитетским јединицама и
установама.</p>
<p>
</p>
<p>
4.
Органи који се старају о примени одредаба овог правилника</p>
<p>
</p>
<p>
Члан
26.</p>
<p>
Команде пукова
(самосталних батаљона – дивизиона), њима равним и вишим јединицама и установама
оружаних снага и старешине санитетских јединица и установа и санитетски органи,
старају се о правилној употреби знака црвеног крста и издавању посебне личне
карте.</p>
<p>
</p>
<p>
5.
Завршне одредбе</p>
<p>
</p>
<p>
Члан
27.</p>
<p>
Даном ступања на
снагу овог правилника престаје да важи Правилник о употреби знака црвеног крста
у оружаним снагама Југославије и посебној личној карти санитетског особља
(„Службени лист СФРЈ”, бр. 37/75).</p>
<p>
</p>
<p>
Члан
28.</p>
<p>
Овај правилник ступа
на снагу осмог дана од дана објављивања у „Службеном листу СФРЈ”.</p>
<p>
</p>
<p>
</p>
<p>
Р.
в. п. бр. 15</p>
<p>
7.
маја 1984. године</p>
<p>
Београд</p>
<p>
Савезни
секретар за народну одбрану</p>
<p>
адмирал
флоте,</p>
<p>

Бранко
мамула, с. р.</p>
<p>
</p>
<p>
</p>
<p>

<img src="http://www.pravno-informacioni-sistem.rs/SlGlasnikPortal/slike/e6524add-a3ca-406c-9e4c-1f446fa393aa.image&amp;doctype=reg&amp;abc=cba&amp;eli=true&amp;eliActId=304267&amp;regactid=304267" width="455" height="257"></img></p>
<p>
</p>
<p>

<img src="http://www.pravno-informacioni-sistem.rs/SlGlasnikPortal/slike/4b46fffe-a461-458f-a8af-3607d32bc15e.image&amp;doctype=reg&amp;abc=cba&amp;eli=true&amp;eliActId=304267&amp;regactid=304267" width="459" height="271"></img></p>
<p>
</p>
<p>

<img src="http://www.pravno-informacioni-sistem.rs/SlGlasnikPortal/slike/91608b3a-1812-4122-b2d4-4887063ad883.image&amp;doctype=reg&amp;abc=cba&amp;eli=true&amp;eliActId=304267&amp;regactid=304267" width="367" height="442"></img></p>
<p>
</p>
<p>

<img src="http://www.pravno-informacioni-sistem.rs/SlGlasnikPortal/slike/a6a61392-6da5-487a-9522-d99f54643edf.image&amp;doctype=reg&amp;abc=cba&amp;eli=true&amp;eliActId=304267&amp;regactid=304267" width="342" height="863"></img></p>

