На основу члана 11. став 5. Закона о здрављу биља („Службени гласник РС”, број 41/09), 
Министар пољопривреде, шумарства и водопривреде, доноси 


ПРАВИЛНИК
о утврђивању врста биља, биљних производа и прописаних објеката који се не налазе на Листи VА део I и Листи VA део II
„Службени гласник РС“, број 64 од 10. септембра 2010.


Члан 1.
Овим правилником утврђују се одређене врсте биља, биљних производа и прописаних објеката који се не налазе на Листи VА део I и Листи VА део II, а за које се правна лица, предузетници и физичка лица која се баве производњом, прерадом, дорадом, увозом, складиштењем и прометом уписују у Регистар произвођача, прерађивача, дорађивача, увозника, складиштара и прометника биља, биљних производа и прописаних објеката.

Члан 2.
Врсте биља, биљних производа и прописаних објеката из члана 1. овог правилника су:
1) кртоле меркантилног кромпира (Solanum tuberosum L.);
2) плодови биљака из родова Citrus L., Fortunella Swingle, Poncirus Raf. и њихових хибрида;
3) биље Rhododendron spp. (осим Rhododendron simsii Planch), Viburnum spp., Camellia spp. и Castanea Mill.

Члан 3.
Овај правилник ступа на снагу осмог дана од дана објављивања у „Службеном гласнику Републике Србије”.


Број 110-00-212/2010-09
У Београду, 6. септембра 2010. године
Министар,
др Саша Драгин, с.р.

<p></p>
<p></p>