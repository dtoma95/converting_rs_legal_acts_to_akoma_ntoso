



<p>На основу члана 59. тачка 3, а у вези
са чланом 2. став 2. Закона о заштити биља од
болести и штеточина које угрожавају целу земљу (“Службени лист СФРЈ”, бр. 74/89), савезни
министар за
пољопривреду издаје</p>

<p></p>

<p></p>

<p>НАРЕДБУ</p>

<p>О
ПРЕДУЗИМАЊУ МЕРА ЗА СПРЕЧАВАЊЕ ШИРЕЊА КАРАНТИНСКЕ БИЉНЕ ШТЕТОЧИНЕ DIABROTICA
VIRGIFERA LE CONTE</p>

<p>„Службени
лист СРЈ”, број 23 од 17. III 1994.</p>

<p></p>

<p></p>

<p>1. Ради утврђивања
присуства карантинске биљне штеточине Diabrotica virgifera Le Conte, држаоци
биља дужни су да врше преглед парцела засејаних кукурузом и да, ако посумњају
на присуство наведене штеточине, обавесте о томе Савезно министарство за
пољопривреду, републички орган управе надлежан за послове заштите биља и
најближе предузеће, односно друго правно лице које има стручну службу за
заштиту биља.</p>

<p></p>

<p></p>

<p>2. Ради спречавања
ширења карантинске биљне штеточине Diabrotica virgifera Le Conte, забрањује се
гајење кукуруза у монокултури (на земљишту на коме је кукуруз гајен током једне
године или више година), у несељеним местима следећих општина: Земун (Батајница,
Бољевци, Добановци, Сурчин, Земун и Земун Поље); Панчево (Панчево и Борча);
Пећинци (Пећинци, Попинци и Шимановци); Стара Пазова (Стара Пазова и Нови
Бановци); Нови Београд (Нови Београд и Ледине), Чукарица (Умка) и Палилула
(Вишњичка Бања и Мокри Себеш).</p>

<p></p>

<p></p>

<p>3. Ова наредба ступа
на снагу наредног дана од дана објављивања у „Службеном листу СРЈ”.</p>

<p></p>

<p></p>

<p>Број
6/0-03-006/006
</p>

<p>17.
марта 1994.
године </p>

<p>Београд </p>

<p>Савезни министар</p>

<p>за пољопривреду</p>

<p>др Ковиљко Ловре,
с. р.</p>

<p></p>



