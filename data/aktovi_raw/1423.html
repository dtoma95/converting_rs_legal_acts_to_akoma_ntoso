


	
	Zakon


	<p></p>
	<p>На основу члана 58. став 1. Закона о приватном обезбеђењу („Службени гласник РС”, број 104/13), 
	</p>
	<p>Министар унутрашњих послова доноси</p>
	<p></p>
	<p>ПРАВИЛНИК</p>
	<p>o боји и саставним деловима униформе службеника обезбеђења</p>
	<p>"Службени гласник РС", број 
	4 од 16. јануара 2015.</p>
	<p></p>
	<p>Члан 1.</p>
	<p>Овим правилником прописују се боја и саставни делови униформе коју носе службеници обезбеђења при вршењу послова приватног обезбеђења.</p>
	<p>Члан 2.</p>
	<p>Униформу коју носе службеници обезбеђења из члана 1. овог правилника чини одећа и обућа утврђена овим правилником.</p>
	<p>Униформа службеника обезбеђења може бити редовна и теренска.</p>
	<p>Члан 3.</p>
	<p>Делови редовне униформе службеника обезбеђења јесу:</p>
	<p>1) мајица са крагном, са кратким или дугим рукавима; </p>
	<p>2) кошуља са кратким или дугим рукавима; </p>
	<p>3) кравата; </p>
	<p>4) џемпер; </p>
	<p>5) јакна; </p>
	<p>6) панталоне; </p>
	<p>7) каиш; </p>
	<p>8) чарапе; </p>
	<p>9) плитке ципеле;</p>
	<p>10) полудубоке ципеле; </p>
	<p>11) рукавице; </p>
	<p>12) ветровка; </p>
	<p>13) кишни мантил;</p>
	<p>14) сукње – за службенике обезбеђења женског пола.</p>
	<p>Члан 4.</p>
	<p>Делови теренске униформе службеника обезбеђења јесу:</p>
	<p>1) качкет или капа; </p>
	<p>2) поткапа; </p>
	<p>3) кошуља са дугим или кратким рукавима;</p>
	<p>4) мајица са крагном са кратким рукавима;</p>
	<p>5) јакна; </p>
	<p>6) прслук; </p>
	<p>7) панталоне; </p>
	<p>8) комбинезон; </p>
	<p>9) чизме. </p>
	<p>Члан 5.</p>
	<p>Спољни, односно јасно видљиви део униформе службеника обезбеђења мора да садржи јасно уочљив лого и натпис „Oбезбеђење”, а додатно и реч „security”. 
	</p>
	<p>Када службеник обезбеђења преко униформе или дела униформе носи заштитну опрему (балистички прслук, заштитне комбинезоне и др.) којом заклања лого и натписе ,,Обезбеђење” и ,,security”, исти морају бити истакнуту на тој опреми. 
	</p>
	<p>Члан 6.</p>
	<p>Боју и изглед редовне и теренске униформе службеника обезбеђења и изглед и садржину логоа слободно бира и, сагласно закону и овом правилнику, својим актом ближе утврђује правно лице и предузетник за приватно обезбеђење.</p>
	<p>При избору боје и изгледа униформе и избору садржине и изгледа логоа правно лице и предузетник за приватно обезбеђење дужни су да воде рачуна да се боја и изглед униформи, односно логоа морају разликовати од униформи, односно обележја припадника Министарства унутрашњих послова, Војске Србије, царине и других државних органа који носе униформу и примењују овлашћења, као и да се на униформи не налазе обележја, односно натписи који нису у склaду са овим правилником, а нарочито реч: полиција, жандармерија, милиција, војска или било која друга реч, на српском или другом језику, која може да наведе друге особе на закључак да се ради о припаднику државног органа.</p>
	<p>Члан 7.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>01 број 01-12951/14-3</p>
	<p>У Београду, 13. јануара 2015. године</p>
	<p>Министар,</p>
	<p>др Небојша Стефановић, с.р.</p>

