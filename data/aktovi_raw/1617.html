





<p>На основу члана 36. став 1. тачка 3. Закона о
здравственој исправности животних намирница и предмета опште употребе
(“Службени лист СФРЈ”, бр. 55/78), Савезни комитет за рад, здравство и
социјалну заштиту прописује</p>

<p></p>

<p></p>

<p>ПРАВИЛНИК</p>

<p>о методи вршења анализа и суперанализа за одређивање количине тешких метала (олова, бакра, гвожђа и никла) у животним намирницама –уљима, мастима и маргарину</p>

<p>„Службени лист
СФРЈ”, број 33 од 29. јуна 1984.</p>

<p></p>

<p></p>

<p>Члан 1.</p>

<p>Анализа и суперанализа животних намирница – уља, масти
и маргарина, ради одређивања количине тешких метала – олова, бакра, гвожђа и
никла (у даљем тексту: тешки метали), врши се по методи прописаној овим
правилником.</p>

<p></p>

<p>Члан 2.</p>

<p>Одређивање количине тешких метала у уљима, мастима и
маргарину врши се методом атомске апсорпционе спектрофотометрије (ААС).</p>

<p>Метода из става 1. овог члана одштампана је као прилог
М уз овај правилник и чини његов саставни део.</p>

<p></p>

<p>Члан 3.</p>

<p>За вршење анализа и суперанализа узорака уља, масти и
маргарина употребљвају се реагенси који морају бити чистоће „pro analysi”, а
вода мора бити редестилована.</p>

<p></p>

<p>Члан 4.</p>

<p>Овај правилник ступа на снагу осмог дана од дана
објављивања у „Службеном листу СФРЈ”.</p>

<p></p>

<p>08 Бр. 195</p>

<p>1.јуна 1984 . године</p>

<p>Београд</p>

<p>Председник</p>

<p>Савезног комитета
за рад, здравство и </p>

<p>социјалну заштиту,</p>

<p>др 
Ђорђе Јаковљевић,
с.р.</p>

<p></p>

<p>Прилог М</p>

<p></p>

<p>МЕТОДА ВРШЕЊА
АНАЛИЗА И СУПЕРАНАЛИЗА ЗА ОДРЕЂИВАЊЕ КОЛИЧИНЕ ТЕШКИХ МЕТАЛА (ОЛОВА, БАКРА,
ГВОЖЂА И НИКЛА) У ЖИВОТНИМ НАМИРНИЦАМА – УЉИМА, МАСТИМА И МАРГАРИНУ</p>

<p></p>

<p>Принцип</p>

<p></p>

<p>Атомска апсорпциона спектрофотометрија врши се после
сувог спаљивања узорка.</p>

<p></p>

<p>Апаратура и прибор</p>

<p></p>

<p>Код примене атомске апсорпционе спекторофтометрије
употребљавају се следећи апарати и прибор:</p>

<p>– атомски апсорпциони спектрофотометар, са корекцијом
за неспецифичну апсорпцију,</p>

<p>– порцуланси лончић, глазирани, h = 45 mm до 50 mm,</p>

<p>– одмерне посуде 5 ml и 10 ml,</p>

<p>– муфолна пећ за спаљивање,</p>

<p>– електрична грејна плоча,</p>

<p>– сушница,</p>

<p>– аналитичка вага.</p>

<p></p>

<p>Реагенси</p>

<p></p>

<p>Код примене атомске апсорпционе спектрофотометрије
употребљавају се следећи реагенси:</p>

<p>– магнезијум-нитрат, 25%-ни раствор – 25 g Mg (NO3)2
p.a. раствори и допунити апсолутним етаномлом до 100 ml,</p>

<p>– апсолутни етанол р.а.,</p>

<p>– хлороводонична киселина 6 М раствор – 496,9 ml HCl,
conc. р.а. разблажити редесетилованом водом до 11,</p>

<p>– метали или соли метала за припремање стандарда,
чистоће прописане за ААС (атомска апсорпциона спектрофотометрија),</p>

<p>– азотна киселина 1 + 1 – промешати исте запремине HNO3
conc. р.а. и редестиловане воде,</p>

<p></p>

<p>Припремање</p>

<p></p>

<p>Све лабораторијске посуде треба опрати азотном
киселином 1 + 1 и испрати редесетилованом водом.</p>

<p>Нови глазирани порцулански лончић припрема се тако што
се у њему спроведе цео поступак одређивања, са узорком као за анализу.</p>

<p></p>

<p>Поступак</p>

<p></p>

<p>У глазирани порцулански лончић (правилно припремљен за
анализу) одмери се око 20 g ± 0,1 g узорка, дода 1 ml 25%-ног раствора
магнезијум-нитрата у апсолутном етанолу и суши, на 1050С, 16 сати у
сушници (ако је у питању маргарин, сушење је обавезно), а затим око 2 сата на
1300С.</p>

<p>Лончић се стави на електричну грејну плочу и маса
постепено издимљава.</p>

<p>Минерализација се може убрзати коришћењем фитиља
припремљеног од квалитетног филтрир-папира (Whatman No 41 или њему
сличног) који се лагано потопи у узорак, сачека да се натопи и затим пажљиво
запали малим исечком филтрир-апира. Висина пламена не сме бити већа од 1 cm до
2 cm.</p>

<p>У оба случаја води се рачуна да маса не прска.
Продужава се загревањем док се не угљенише цела маса. Пренесе се у пећ за
жарење и лаганим повећавањем температуре, жари се на 4500С ± 100С,
2–4 часа, односно док пепео не побели.</p>

<p>Ако после жарења остатак није бео, накваси се водом
(пар капи), дода 1 ml до 2 ml концентроване азотне киселине, поклопи сахатним
стаклом и загрева на решоу око пола часа. После тога смањи се загревање,
отклопи и лагано упари киселина, а затим се загревање опрезно појача. Стави се
у пећ загрејану на 100–2000С, опрезно повећава температура до 4500С
± 100С и жари око један час.</p>

<p>Добијени остатак прелије се са 2 ml 6 М хлороводоничне
киселине, загреје, пренесе у одмерни суд од 10 ml или 5 ml, зависно од броја
метала и осетљивости инструмента, и допуни редестилованом водом до ознаке.
Добијени раствор користи се за одређивање олова, бакра, гвожђа и никла, према
упутству које је дато уз сваки апарат.</p>

<p>Испитивање се врши најмање са три паралелна одређивања,
уз три слепе пробе. Слепе пробе се изводе од самог почетка одређивања.</p>

<p></p>

<p>Израчунавање</p>

<p></p>

<p>Резултат се изражава у mg/kg, а израчунава се као
просечна вредност три паралелна одређивања, уз корекцију са просечном вредношћу
три слепе пробе према формули:</p>

<p>1) ако постоји стандардна крива:</p>
	<p>
	<img src="http://www.pravno-informacioni-sistem.rs/SlGlasnikPortal/slike/img3.gif&amp;doctype=reg&amp;abc=cba&amp;eli=true&amp;eliActId=351399&amp;regactid=351399"></img></p>

<p>где је:</p>

<p>а – концентрација метала у проби, очитана са криве, у
mg/ml</p>

<p>b – концентрација метала у слепој проби, очитана са
криве, у mg/ml</p>

<p>V – запремина у којој је растворен остатак после жарења,
у ml</p>

<p>g – одмерен узорак, у грамима;</p>

<p>2) ако се ради без стандардне криве а помоћу једног или
више стандардних раствора:</p>

<p>
<img src="http://www.pravno-informacioni-sistem.rs/SlGlasnikPortal/slike/img5.gif&amp;doctype=reg&amp;abc=cba&amp;eli=true&amp;eliActId=351399&amp;regactid=351399"></img>где је:</p>

<p>Епробе – екстинкција пробе</p>

<p>Еслепе – екстинкција слепе пробе</p>

<p>Естандарда – екстракција стандардног раствора чија је
концентрација С у mg/ml</p>

<p>V – запремина у којој је растворен остатак после
жарења, у ml</p>

<p>g – одмерен узорак, у грамима.</p>

<p>Напомена: Ако добијени резултати одређивања одступају
од просечне вредности више од 50% за олово и бакар, односно 30% за гвожђе и 40%
за никл, испитивање се мора поновити.</p>

<p></p>

<p>Прецизност
одређивања</p>

<p></p>

<p>Због дисперзије резултата прописане методе, сматрају се
исправним и они узорци који садрже више олова за 50% (односно до 0,15 mg/kg),
бакра за 50% (односно до 0,60 mg/kg), гвожђе за 30% (односно до 1,95 mg/kg) и
никла за 40% (односно до 0,42 mg/kg) од вредности прописаних Правиником о
количинама пестицида и других отровних материја, хормона, антибиотика и
микотоксина који се могу налазити у животним намирницама („Службени лист СФРЈ”,
бр. 59/83).</p>

<p></p>



