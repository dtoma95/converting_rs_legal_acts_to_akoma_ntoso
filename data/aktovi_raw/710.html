


	
	Zakon

	


	
				<p></p>
				<p>На основу члана 14. став 1. Закона о детективској делатности („Службени гласник РС”, број 104/13),</p>
				<p>Министар унутрашњих послова доноси</p>
				<p></p>
				<p>ПРАВИЛНИК</p>
				<p>о садржини, изгледу и начину употребе детективске легитимације</p>
				<p>"Службени гласник РС", број 3 од 15. јануара 
				2016.</p>
				<p></p>
				<p>Члан 1.</p>
				<p>Овим правилником уређују се изглед, садржај и начин употребе детективске легитимације (у даљем тексту: легитимација).</p>
				<p>Образац легитимације </p>
				<p>Члан 2.</p>
				<p>Образац легитимације из члана 1. овог правилника, израђен је од материјала на бази поликарбоната, ИД-1 формата, димензионих и физичких карактеристика у складу са препорукама стандарда ISO/IEC 7810.</p>
				<p>Образац легитимације треба да поседује физичке карактеристике које задовољавају методе тестирања описане у стандарду ISO/IEC 10373-1.</p>
				<p>Заштитни елементи на обрасцу легитимације су микротекст, специјални растер, гијош линије, медал ефекат, DOVID елемент и невидљива штампа која флуоресцира под UV светлом (у облику грба Републике Србије).</p>
				<p>Садржај легитимације</p>
				<p>Члан 3.</p>
				<p>Образац легитимације на предњој страни садржи:</p>
				<p>1) приказ заставе Републике Србије;</p>
				<p>2) мали грб Републике Србије, штампан у изворним бојама;</p>
				<p>3) текст „Република Србија”;</p>
				<p>4) текст „ЛЕГИТИМАЦИЈА ДЕТЕКТИВА”; </p>
				<p>5) фотографију детектива, димензија 22 mm х 28,5 mm;</p>
				<p>6) кинеграм;</p>
				<p>7) име и презиме имаоца легитимације;</p>
				<p>8) евиденциони број легитимације; </p>
				<p>9) датум издавања;</p>
				<p>10) назив органа који је издао легитимацију;</p>
				<p>11) рок важења.</p>
				<p>Образац легитимације на полеђини садржи:</p>
				<p>1) текст ,,Ималац легитимације овлашћен је да прикупља и обрађује податке и употреби средства принуде у складу са Законом о детективској делатности”;</p>
				<p>2) серијски број легитимације.</p>
				<p>Образац легитимације (Образац) је црвене боје и одштампан је уз овај правилник и чини његов саставни део.</p>
				<p>Употреба легитимације</p>
				<p>Члан 4.</p>
				<p>Детектив, приликом обављања послова мора код себе имати легитимацију. </p>
				<p>Детектив je дужан да лицу од кога прикупља податке, покаже детективску легитимацију.</p>
				<p>Детектив је дужан да се приликом примене овлашћења представи, осим ако би то могло угрозити безбедност детектива. </p>
				<p>Приликом представљања детектив легитимацију држи у руци и показује је тако да грађанин може да прочита текст на легитимацији и види фотографију.</p>
				<p>Детектив који престане да испуњава прописане услове за обављање детективских послова или детектив коме је изречена мера забране вршења детективских послова, не може користити легитимацију.</p>
				<p>Замена легитимације</p>
				<p>Члан 5.</p>
				<p>Замена легитимације врши се у случају:</p>
				<p>1) да је легитимација оштећена или дотрајала и да не може служити својој намени;</p>
				<p>2) ако настану промене у личном имену;</p>
				<p>3) да се лик детектива битно промени тако да не одговара фотографији у легитимацији.</p>
				<p>Нестанак, губитак или крађа легитимације</p>
				<p>Члан 6.</p>
				<p>У случају нестанка, губитка или крађе легитимације, детектив је дужан писаном изјавом о томе известити послодавца, а послодавац надлежну полицијску управу, без одлагања. </p>
				<p>Нова легитимација издаће се након што се изгубљена, украдена или на други начин нестала легитимација огласи неважећом у „Службеном гласнику Републике Србије”.</p>
				<p>Трошак оглашавања у „Службеном гласнику Републике Србије” сноси лице које је поднело захтев за издавање нове легитимације.</p>
				<p>Члан 7.</p>
				<p>Легитимација се издаје на период важења од 10 година. </p>
				<p>Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>01 број 11940/15-3 </p>
				<p>У Београду, 13. јануара 2015. године.</p>
				<p>Министар,</p>
				<p>др Небојша Стефановић, с.р.</p>
				<p>Образац</p>
				<p><img src="http://www.pravno-informacioni-sistem.rs/SlGlasnikPortal/slike/legitimacije_opt.jpeg&amp;doctype=reg&amp;abc=cba&amp;eli=true&amp;eliActId=387720&amp;regactid=387720" alt="legitimacije.tiff"></img></p>
	

