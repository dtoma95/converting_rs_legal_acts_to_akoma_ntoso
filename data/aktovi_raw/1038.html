


	
	Zakon


	
				<p>Нa oснoву члана 36. став 12. Закона о жичарама за транспорт лица („Службени гласник РС”, број 38/15), </p>
				<p>Mинистар грађевинарства, саобраћаја и инфраструктуре доноси</p>
				<p>ПРАВИЛНИК </p>
				<p>o поступку добијања одобрења за рад специфичне вучне инсталације</p>
				<p>"Службени гласник РС", број 41 од 28. априла 
				2017.</p>
				<p>Члан 1.</p>
				<p>Овим правилником прописује се поступак добијања одобрења за рад специфичне вучне инсталације. </p>
				<p>Члан 2.</p>
				<p>Одобрење за рад специфичне вучне инсталације (у даљем тексту: Одобрење) издаје Дирекција за железнице, у складу са законом којим се уређују жичаре за транспорт лица.</p>
				<p>Члан 3.</p>
				<p>Захтев за издавање Одобрења подноси се у писаној форми Дирекцији за железнице.</p>
				<p>Уз захтев из става 1. овог члана прилаже се:</p>
				<p>1) употребна дозвола или дозвола за постављање објекта;</p>
				<p>2) план одржавања инсталације за следећу годину, који садржи Извештај о извршеном годишњем техничком прегледу;</p>
				<p>3) евиденција о издатим уверењима о стручној оспособљености лица која учествују у одржавању и раду жичаре;</p>
				<p>4) други прописани документи о усклађености специфичне вучне инсталације.</p>
				<p>Одобрење се издаје за период од годину дана, у складу са законом којим се уређују жичаре за транспорт лица. </p>
				<p>Члан 4.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јуна 2018. године.</p>
				<p>Број 110-00-00217/2016-04 </p>
				<p>У Београду, 20. априла 2017. године </p>
				<p>Министар,</p>
				<p>проф. др Зорана З. Михајловић, с.р.</p>
	

