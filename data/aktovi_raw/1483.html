


	
	Zakon

	


	
				<p>
					Редакцијски пречишћен текст</p>
				<p></p>
				<p></p>
				<p>На основу члана 123. Устава Републике Србије и члана 43. став 1. Закона о Влади („Службени гласник РС”, бр. 55/05, 71/05 − исправка, 101/07, 65/08, 16/11, 68/12 − УС, 72/12, 7/14 – УС и 44/14), а у вези са Законом о раду („Службени гласник РС”, бр. 24/05, 61/05, 54/09, 32/13 и 75/14), Законом о запошљавању и осигурању за случај незапослености („Службени гласник РС”, бр. 36/09 и 88/10) и Законом о приватизацији („Службени гласник РС”, број 83/14),</p>
				<p>Влада доноси</p>
				<p>ОДЛУКУ</p>
				<p>о утврђивању Програма за решавање вишка 
				запослених у поступку приватизације за 2015, 2016, 
				2017, 2018. и 2019. годину</p>
				<p>"Службени гласник РС", бр. 9 од 28. 
				јануара 2015. 84 од 6. октобра 2015, 109 од 25. децембра 2015, 
				16 од 26. фебруара 2016, 82 од 7. октобра 2016, 5 од 25. јануара 
				2017, 92 од 13. октобра 2017, 29 од 13. априла 2018, 59 од 31. 
				јула 2018, 3 од 18. јануара 2019.</p>
				<p>
				*Службени гласник РС, број 29/2018</p>
				<p>
				**Службени гласник РС, број 3/2019</p>
				<p></p>
				<p>1. Овом одлуком утврђује се Програм за решавање вишка 
				запослених у поступку приватизације за
				2015, 2016, 
				2017, 2018. и 2019. годину (у даљем тексту: Програм). </p>
				<p>
				*Службени гласник РС, број 29/2018</p>
				<p>
				**Службени гласник РС, број 3/2019</p>
				<p>2. Програм је одштампан уз ову одлуку и чини њен саставни део.</p>
				<p>3. За спровођење Програма задужено је 
				министарство надлежно за послове 
				рада и запошљавања, које шестомесечно доставља извештај Влади о спровођењу Програма.</p>
				<p>4. Субјекти приватизације који не могу да обезбеде средства за решавање вишка запослених из сопствених извора, могу остварити право на обезбеђивање средстава из буџета Републике Србије, у складу са овом одлуком. </p>
				<p>5. Даном ступања на снагу ове одлуке престаје да важи Одлука о утврђивању Програма за решавање вишка запослених у процесу рационализације, реструктурирања и припреме за приватизацију („Службени гласник РС”, бр. 64/05, 89/06, 85/08, 90/08 − исправка, 15/09, 21/10, 46/10, 9/11, 6/12, 63/13, 21/14 и 129/14). </p>
				<p>Лица која су до дана ступања на снагу ове одлуке остварила право на посебну новчану накнаду у складу са одлуком из става 1. ове тачке остварују права утврђена том одлуком.</p>
				<p>6. Ова одлука ступа на снагу даном објављивања у „Службеном гласнику Републике Србије”.</p>
				<p>05 број 023-737/2015-2</p>
				<p>У Београду, 27. јануара 2015. године</p>
				<p>Влада</p>
				<p>Председник,</p>
				<p>Александар Вучић, с.р.</p>
				<p></p>
				<p>ПРОГРАМЗА РЕШАВАЊЕ ВИШКА ЗАПОСЛЕНИХ 
				У ПОСТУПКУ ПРИВАТИЗАЦИЈЕ ЗА 2015, 2016, 
				2017, 2018. и 2019. годину</p>
				<p>
				*Службени гласник РС, број 29/2018</p>
				<p>
				**Службени гласник РС, број 3/2019</p>
				<p></p>
				<p>I. ПРЕДМЕТ </p>
				<p>Програмом за решавање вишка запослених у поступку приватизације за 
				2015, 2016, 
				2017, 2018. и 2019. годину (у даљем тексту: Програм) одређују се носиоци активности утврђивања вишка запослених, начин решавања вишка запослених, извори и начин одобравања средстава.</p>
				<p> Циљ Програма је стварање економских услова за профитабилно пословање и раст продуктивности кроз пословну консолидацију привредних друштава као и решавање радноправног статуса вишка запослених у смислу обезбеђења средстава за улагање у ново запошљавање – самозапошљавање, подизање могућности за ново запошљавање или за превазилажење проблема у периоду тражења новог запослења кроз активно тражење посла. </p>
				<p>
				Програм се примењује на субјекте приватизације са већинским 
				државним, односно друштвеним капиталом у поступку приватизације 
				за које је објављен Јавни позив за прикупљање писама о 
				заинтересованости, у складу са Законом о приватизацији 
				(„Службени гласник РС”, бр. 83/14 и 46/15 – у даљем тексту: 
				субјекти приватизације) као 
				и на зависна друштва, која су пословала у оквиру субјекта 
				приватизације, а код којих се поступак приватизације спроводи 
				кроз покретање стечаја, укључујући и субјекте приватизације над 
				којим треба бити покренут стечај у складу са Акционим планом за 
				окончање поступка приватизације за 188 субјеката кроз покретање 
				стечаја (у даљем тексту: Акциони план),
				као и на предузећа за професионалну рехабилитацију и запошљавање 
				особа са инвалидитетом, која послују као зависна друштва у 
				оквиру субјекта приватизације.</p><p>
				Програм се примењује и на предузећа за професионалну 
				рехабилитацију и запошљавање особа са инвалидитетом која послују 
				са државним, односно друштвеним капиталом.</p><p>
				*Службени гласник РС, број 109/2015</p>
				<p>
				**Службени гласник РС, број 16/2016</p>
				<p>
				***Службени гласник РС, број 82/2016</p>
				<p>
				****Службени гласник РС, број 29/2018</p>
				<p>
				*****Службени гласник РС, број 59/2018</p>
				<p>
				*6Службени гласник РС, број 3/2019</p>
				<p>II. НОСИОЦИ АКТИВНОСТИ УТВРЂИВАЊА ВИШКА ЗАПОСЛЕНИХ</p>
				<p>Субјекти приватизације су дужни да:</p>
				<p>1) сагледају пословно и финансијско стање, као и перспективе даљег развоја на основу програма пословно-финансијске консолидације, у складу са законом; </p>
				<p>2) формирају тим за спровођење поступка утврђивања вишка запослених. Чланови тима у привредним друштвима могу бити и представници јединица локалне самоуправе, Националне службе за запошљавање, репрезентативних синдиката и удружења послодаваца основаних на нивоу јединица локалне самоуправе, привредне коморе и др.;</p>
				<p>3) утврде правну и економску основаност утврђивања вишка запослених, као и основаност статусне промене – издвајање појединих предузећа или делова тих предузећа и њихово осамостаљивање на економским принципима, у циљу рационализације пословања и броја запослених, у складу са законом;</p>
				<p>4) обавесте Националну службу за запошљавање о покретању поступка утврђивања вишка запослених;</p>
				<p>5) утврде број потребних радника и укупан вишак запослених, као основ за утврђивање нове организације и систематизације послова, уз обавезу да органи управљања и други надлежни органи у чијем делокругу рада је пословање привредних друштава, приликом израде Програма воде рачуна да исто може да обавља своју делатност и након реализације Програма;</p>
				<p>6) закључе споразум о међусобном регулисању права и обавеза по основу рада, уколико према запосленом који је утврђен као вишак имају обавезе по било ком основу из радног односа;</p>
				<p>7) спроведу анкету међу запосленима о њиховим намерама и спремности за прихватање опција за решавање социјално-економског положаја пре и након престанка радног односа;</p>
				<p>8) донесу предлог Програма и да га доставе репрезентативним синдикатима и Националној служби за запошљавање, у складу са Законом о раду;</p>
				<p>9) размотре предлоге Националне службе запошљавања и мишљење синдиката и да их обавесте о свом ставу, као и да на основу предложених мера активне политике запошљавања од стране Националне службе за запошљавање спроведу и организују потребне активности;</p>
				<p>10) утврде и доставе Програм 
				министарству надлежном за послове рада и запошљавања;</p>
				<p>11) у року од 30 дана од дана преноса средстава по одобреном Програму, изврше обавезе из одобреног Програма и о томе доставе извештај 
				министарству надлежном за послове 
				рада и запошљавања. 
				Уколико је након одобравања средстава субјекту приватизације, 
				спроведен поступак приватизације, ову обавезу дужно је да изврши 
				друштво над којим је спроведен поступак приватизације.</p>
				<p>Mинистарствo надлежно за послове 
				рада и запошљавања подноси субјекту приватизације 
				односно друштву над којим је спроведен поступак приватизације, 
				захтев за повраћај средстава, у року од 15 дана од дана утврђивања да средства нису утрошена, односно да су ненаменски утрошена.</p>
				<p>Национална служба за запошљавање остварује непосредну сарадњу са субјектом приватизације и обавезна је да, у поступку утврђивања вишка запослених, активно учествује у реализацији Програма, односно да:</p>
				<p>1) формира стручно оперативне тимове за пружање стручне помоћи и информисање о правима и могућностима решавања радноправног и социјалног статуса вишка запослених;</p>
				<p>2) достави послодавцу предлог мера у циљу да се спречи или на најмању меру смањи број отказа уговора о раду;</p>
				<p>3) посредује и доводи у контакт послодавце који исказују вишак запослених и послодавце који исказују потребу за запошљавањем;</p>
				<p>4) информише и индивидуално или групно саветује запослене у привредним друштвима о могућностима запошљавања и остваривању права;</p>
				<p>5) предложи програме мера активне политике запошљавања;</p>
				<p>6) обавља и друге послове у складу са својом делатношћу.</p>
				<p>*Службени гласник РС, број 92/2017</p>
				<p>**Службени гласник РС, број 29/2018</p>
				<p>III. НАЧИН РЕШАВАЊА ВИШКА ЗАПОСЛЕНИХ </p>
				<p>Програм решавања вишка запослених одобрава 
				министарствo надлежно за послове 
				рада и запошљавања. </p>
				<p>
				3апослени који је утврђен као вишак у
				 2015, 2016, 
				2017, 2018. и 2019. годину, може добровољно да се определи за једну од опција, која 
				је за њега најповољнија, и то за:</p>
				<p>
				1) отпремнину у висини динарске противвредности 200 евра 
				за сваку навршену годину рада у радном односу, по средњем курсу, 
				на дан достављања спискова вишка запослених од стране 
				послодавца, с тим да укупна висина отпремнине не може бити већа 
				од 8.000 евра у динарској противвредности;</p>
				<p> 
				2) отпремнину у висини збира једне 
				трећине зараде запосленог за сваку навршену годину рада у радном 
				односу код послодавца код кога остварује право на отпремнину, с 
				тим да укупна висина отпремнине не може бити већа од 8.000 евра 
				у динарској противвредности, по средњем курсу, на дан достављања 
				спискова вишка запослених од стране послодавца;</p>
				<p>
				3) отпремнину у износу од шест (6) просечних зарада по 
				запосленом у Републици Србији, према последњем објављеном 
				податку републичког органа надлежног за послове статистике – за 
				запослене који имају више од 15 навршених година рада у радном 
				односу.</p>
				<p>Запослени не може да оствари право на отпремнину за исти период за који му је већ исплаћена отпремнина код истог или другог послодавца.</p>
				<p>Право на новчану накнаду у складу са прописима о запошљавању могу остварити она лица чија је укупна висина исплаћене отпремнине, у складу са овом одлуком, мања или иста од висине отпремнине утврђене у складу са Законом о раду. </p>
				<p>Изузетно, за субјекте приватизације над којима треба бити покренут стечај у складу са Акционим планом,
				као и у предузећу за професионалну 
				рехабилитацију и запошљавање особа са инвалидитетом код којих се 
				радноправни статус свих запослених решава кроз Програм,
				могу се обезбедити средства за исплату отпремнине при одласку у пензију, за запослене који испуњавају један од услова за остваривање права на пензију у складу са прописима о пензијском и инвалидском осигурању, средства за ове намене могу се обезбедити у буџету Републике Србије у висини две (2) просечне зараде по запосленом у Републици Србији, према последњем објављеном податку републичког органа надлежног за послове статистике.</p>
				<p>Уколико субјект приватизације или 
				предузеће за професионалну рехабилитацију и запошљавање особа са 
				инвалидитетом заснује радни однос или радно ангажује по било ком 
				основу лице које је утврђено као вишак запослених и коме је 
				исплаћена отпремнина из буџета Републике Србије, у обавези је да 
				изврши повраћај исплаћених средстава у буџет Републике Србије, 
				са припадајућом затезном каматом, почев од дана исплате 
				средстава из буџета Републике Србије на текући рачун субјекта 
				приватизације или предузећа за професионалну рехабилитацију и 
				запошљавање особа са инвалидитетом.</p>
				<p>Предузеће за професионалну 
				рехабилитацију и запошљавање особа са инвалидитетом, које је 
				вишак запослених решило исплатом отпремнине из буџета Републике 
				Србије за свако ново заснивање радног односа или радно 
				ангажовање у обавези je да прибави претходну сагласност 
				министарства надлежног за послове привреде и министарства 
				надлежног за послове рада и запошљавања.</p>
				<p>
				*Службени гласник РС, број 109/2015</p>
				<p>
				**Службени гласник РС, број 82/2016</p>
				<p>
				***Службени гласник РС, број 29/2018</p>
				<p>
				****Службени гласник РС, број 59/2018</p>
				<p>
				*****Службени гласник РС, број 3/2019</p>
				<p>IV. ИЗВОРИ СРЕДСТАВА</p>
				<p>За реализацију Програма користе се:</p>
				<p>1) средства издвојена у буџету Републике Србије;</p>
				<p>2) средства која обезбеђује Национална служба за запошљавање, у складу са законом.</p>
				<p>V. НАЧИН ОДОБРАВАЊА СРЕДСТАВА</p>
				<p>Средства из буџета Републике Србије за остваривање Програма одобравају се решењем министра надлежног за послове запошљавања, а на предлог Радне групе за разматрање и оцену документације Програма (у даљем тексту: Радна група).</p>
				<p>Радну групу чине представници Министарства финансија, Министарства привреде,
				министарствa надлежног 
				за послове рада и запошљавања и представници репрезентативних социјалних партнера на републичком нивоу. </p>
				<p>Стручне и административно-техничке послове за Радну групу обавља 
				министарство надлежно за послове 
				рада и запошљавања.</p>
				<p>Уз захтев за обезбеђење средстава, субјект приватизације 
				и предузеће за професионалну 
				рехабилитацију и запошљавање особа са инвалидитетом, доставља: програм решавања вишка запослених, одлука надлежног органа о усвајању Програма решавања вишка запослених, одлуку о формирању тима за спровођење поступка утврђивања вишка запослених, важећи и нови акт о систематизацији и организацији послова, мишљење Националне службе за запошљавање,
				
				мишљење министарства надлежног за послове 
				приватизације,				мишљење министарства надлежног за 
				заштиту особа са инвалидитетом, мишљење репрезентативних синдиката, пример споразума о међусобном регулисању права и обавеза по основу рада, копију решења о упису у Регистар привредних субјеката,
				копије радних књижица запослених који су утврђени као 
				вишак и изјаву директора под материјалном и кривичном одговорношћу за тачност достављених података, 
				оверену код надлежног органа. </p>
				<p>Изузетно, субјекти приватизације који имају од нула до пет запослених, као и субјекти приватизације над којима треба бити покренут стечај, у складу са Акционим планом достављају уз захтев за обезбеђење средстава, програм решавања вишка запослених,
				одлуку надлежног органа о усвајању 
				Програма решавања вишка запослених, 
				мишљење министарства надлежног за 
				послове приватизације, копије радних књижица 
				запослених који су утврђени као вишак, копију решења о упису у Регистар привредних субјеката и изјаву директора под материјалном и кривичном одговорношћу за тачност достављених података, 
				оверену код надлежног органа. </p>
				<p>*Службени гласник РС, број 84/2015</p>
				<p>**Службени гласник РС, број 109/2015</p>
				<p>***Службени гласник РС, број 16/2016</p>
				<p>****Службени гласник РС, број 82/2016</p>
				<p>*****Службени гласник РС, број 5/2017</p>
				<p>*6Службени гласник РС, број 
				29/2018</p>
				<p>*7Службени гласник РС, број 
				59/2018</p>
	

