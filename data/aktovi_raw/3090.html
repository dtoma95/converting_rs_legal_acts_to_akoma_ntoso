


	
	Zakon


	
			<p>На основу члана 72. став 1. тачка 2) Закона о граничној контроли („Службени гласник РС”, број 24/18), </p>
			<p>Министар унутрашњих послова доноси</p>
			<p>ПРАВИЛНИК</p>
			<p>о начину поступања граничне полиције приликом утврђивања и решавања граничног инцидента и повреде државне границе</p>
			<p>"Службени гласник РС", број 42 од 1. јуна 2018.</p>
			<p>Члан 1.</p>
			<p>Овим правилником прописује се начин поступања граничне полиције приликом утврђивања и решавања граничног инцидента и повреде државне границе.</p>
			<p>Члан 2.</p>
			<p>Поступак утврђивања граничног инцидента и повреде државне границе спроводи гранична полиција на начин утврђен овим правилником, уколико међународним споразумом нису одређена тела која ће утврдити гранични инцидент или повреду државне границе.  </p>
			<p>Члан  3.</p>
			<p>Поступак утврђивања граничног инцидента и повреде државне границе предузима се са циљем да се утврде околности и узроци због којих је дошло до граничног инцидента и повреде државне границе и евентуалне последице које су тиме наступиле.</p>
			<p>Полицијски службеници граничне полиције поступају по свим обавештењима и сазнањима која указују на то да је извршена нека од радњи која представља гранични инцидент или повреду државне границе и предузимају мере и радње потребне за обезбеђење трагова и других материјалних доказа.</p>
			<p>Члан 4.</p>
			<p>У случају граничног инцидента или повреде државне границе, гранична полиција:</p>
			<p>1) излази на место догађаја – граничног инцидента или повреде државне границе;</p>
			<p>2) обезбеђује место догађаја  граничног инцидента или повреде државне границе до доласка службеног лица надлежног органа, прегледа место догађаја ради проналажења или обезбеђења трагова и предмета који могу послужити као доказ, проналаска учиниоца, као и прикупљања обавештења у вези са догађајем;</p>
			<p>3) о догађају – граничном инциденту или повреди државне границе хитно извештава друге организационе јединице Министарства унутрашњих послова ради предузимања мера и радњи из њихове надлежности;</p>
			<p>4) предузима и друге мере и радње предвиђене Законом о граничној контроли или другим законима.</p>
			<p>О граничном инциденту државне границе хитно се обавештава орган државне управе надлежан за спољне послове. </p>
			<p>О граничном инциденту и повреди државне границе хитно се обавештава суседни гранични орган путем контакта или заједничког контакт центра. </p>
			<p>Члан 5.</p>
			<p>У случају граничног инцидента и повреде државне границе који су последица извршења прекршаја или кривичног дела, поступа се у складу са одредбама закона којима су уређени прекршајни или кривични поступак.</p>
			<p>У случају граничног инцидента и повреде државне границе, којима је причињена материјална штета, висина материјалне штете и обештећење утврђује се на начин предвиђен међународним уговором.</p>
			<p>Ако међународним уговором није предвиђен начин утврђивања висине материјалне штете и обештећења, документација која се односи на утврђивање материјалне штете и обештећења, доставља се дипломатским путем органу управе надлежном за спољне послове, ради регулисања обештећења.</p>
			<p>Члан 6.</p>
			<p>Даном ступања на снагу овог правилника престаје да важи Правилник о начину утврђивања повреда државне границе и граничних инцидената („Службени гласник РС”, број 120/12).</p>
			<p>Члан 7. </p>
			<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p>Број 01-4039/18-3</p>
			<p>У Београду, 29. маја 2018. године</p>
			<p>Министар,</p>
			<p>др Небојша Стефановић, с.р.</p>
	

