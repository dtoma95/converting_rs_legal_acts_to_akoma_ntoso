



<p>На основу члана 9. Закона о основној школи
("Службени гласник РС", број 50/92), </p>

<p>Влада Републике Србије донела је</p>

<p></p>

<p>ОДЛУКУ</p>

<p>О ОСНИВАЊУ ОСНОВНЕ
ШКОЛЕ „УГЉАРЕ” У УГЉАРУ</p>

<p>"Службени 
гласник РС", број 19 од 12. маја 1997.</p>

<p>Члан 1.</p>

<p>Оснива се Основна школа „Угљаре” у Угљару.</p>

<p>Члан 2.</p>

<p>Основна школа „Угљаре” у Угљару (у даљем тексту: Школа)
обавља делатност основног образовања и васпитања деце.</p>

<p>Члан 3.</p>

<p>На оснивање, организацију и рад Школе примењују се
прописи о јавним службама и основној школи.</p>

<p>Члан 4.</p>

<p>Средства за оснивање и почетак рада Школе чине средства
издвојеног одељења Основне школе „Вук Караџић” из Косова Поља у Угљару, са
билансним стањем на дан 31. августа 1997. године.</p>

<p>Члан 5.</p>

<p>Средства за обављање делатности Школе обезбеђују се у
складу са законом.</p>

<p>Члан 6.</p>

<p>Школа почиње са радом 1. септембра 1997. године.</p>

<p>Члан 7.</p>

<p>До конституисања школског одбора, Влада Републике
Србије образује привремени школски одбор који има пет чланова.</p>

<p>Члан 8.</p>

<p>Привремени школски одбор:</p>

<p>1. донећете статут Школе;</p>

<p>2. донеће годишњи програм рада Школе;</p>

<p>3. обављаће друге послове из надлежности школског
одбора утврђене законом.</p>

<p>Члан 9.</p>

<p>До именовања директора Школе његове послове ће обављати
вршилац дужности директора Школе кога ће именовати министар просвете.</p>

<p>Члан 10.</p>

<p>Школа ће донети општа акта у року од 30 дана од дана
доношења статута Школе.</p>

<p>Члан 11.</p>

<p>Ученици који су започели стицање основног образовања и
васпитања у издвојеном одељењу Основне школе „Вук Караџић” из Косова Поља, у
Угљару, наставиће стицање основног образовања и васпитања у Школи почев од 1.
септембра 1997. године.</p>

<p>Члан 12.</p>

<p>Даном почетка рада Школа преузима запослене у
издвојеном одељењу Основне школе „Вук Караџић” из Косова Поља, у Угљару.</p>

<p>Члан 13.</p>

<p>Ова одлука ступа на снагу осмог дана од дана објављивања
у „Службеном гласнику Републике Србије”.</p>

<p>05 број
022-1523/97</p>

<p>У
Београду, 7. маја 1997. године</p>

<p>Влада
Републике Србије</p>

<p>Потпредседник,</p>

<p>Слободан
Радуловић, с.р.</p>

<p></p>



