





<p>На основу члана 70. став 6. Закона о играма на срећу („Службени
гласник РС”, број 84/04),</p>

<p>Министар финансија доноси</p>

<p></p>

<p></p>

<p>ПРАВИЛНИК </p>

<p>

о одређивању информатичких услова за приређивање посебних игара на срећу на 
аутоматима</p>

<p>„Службени гласник
РС“, број 129 од 30. новембра 2004.</p>

<p></p>

<p></p>

<p>Члан 1.</p>

<p>Овим правилником ближе се одређују информатички услови за
приређивање игара на срећу на аутоматима, и то:</p>

<p>1) ниво ажурности и минимални садржај базе података;</p>

<p>2) технички и безбедносни услови за реализаацију комуникације
између приређивача игре на срећу на аутоматима (у даљем тексту: приређивач) и Управе
за игре на срећу у саставу Министарства финансија (у даљем тексту: Управа);</p>

<p>3) садржај, стандарди, динамика и термини за извештавење.
</p>

<p></p>

<p>1. Ниво ажурности и
минимални садржај базе података</p>

<p></p>

<p>Члан 2.</p>

<p>У случају да приређивач не поседује он-лине, односно реал-тиме
информатички систем којим се све уплате и исплате са свих локација процесуирају
и централизовано складиште – ажурирају у реалном времену, довољно је да се једниствена
база података ажурира на крају сваког дана, тако да процес ажурирања започне на
крају радног времена приређивача, а да се заврши до 8,00 часова наредног дана. </p>

<p>Минимални садржај базе података чине:</p>

<p>1) сви подаци о укупним дневним уплатама и исплатама по
аутоматима;</p>

<p>2) шифарници и локација аутомата;</p>

<p>3) сви остали подаци који су неопходни за израду и вођење
евиденције у складу са чланом 69. став 5. Закона о играма на срећу („Службени гласник
РС”, број 84/04 – у даљем тексту: Закон). </p>

<p>Минимални садржај базе података мора бити организован –
складиштен у релационим моделима података из којих ће се водити обавезне евиденције
у складу са чланом 69. став 5. Закона. </p>

<p></p>

<p>2. Технички и
безбедносни услови за реализацију комуникације између приређивача и Управе</p>

<p></p>

<p>Члан 3.</p>

<p>Комуникације између приређивача и Управе, у сврху електронског
извештавања, реализоваће се комутираном телефонском линијом путем модема.</p>

<p>Приређивач је у обавези да:</p>

<p>1) пријави локацију и број телефона са којих ће се вршити
пренос података, као и доказ о поседовању тог броја (уговор са телекомуникационим
оператером, односно уговор о изнајмљивању простора);</p>

<p>2) овласти и пријави Управи два одговорна лица, која су
одговорна, односно овлашћена за извештавање Управе;</p>

<p>3) сву своју рачунарску опрему и локалну рачунарску мрежу
заштити од неовлашћене употребе;</p>

<p>4) организује анти-вирусну заштиту за пренос података, односно
да сви подаци који се достављају Управи буду проверени и очишћени од вируса. </p>

<p></p>

<p>3. Садржај,
стандарди, динамика и термини извештавања</p>

<p></p>

<p>Члан 4.</p>

<p>Извештавања Управе од стране приређивача обављаће се разменом
електронских фајлова у XМЛ (Еxтенсибле Маркуп Лангуаге) стандарду, путем повезивања
на ФТП (филе трансфер протоцол) извештајни сервер Управе. </p>

<p>Изузетно од става 1. овог члана, у случају више силе (прекид
телефонске линије и сл.) извештавање Управе се привремено може вршити у писменом
облику и путем преносивих електронских медија, као што су флоппy дисц, УСБ дриве
и др. </p>

<p>Приређивач је дужан да Управи доставља месечне извештаје
до 5. у месецу за претходни месец, на начин предвиђен у ст. 1. и 2. овог члана.</p>

<p>Приређивач је дужан да Управи доставља годишњи извештај
до 15. јануара текуће године за претходну годину у писменом облику и путем преносивих
електронских медија, као што су флоппy дисц, УСБ дриве и др. </p>

<p></p>

<p>4. Потврда о
обављеној контроли и испуњености информатичких услова</p>

<p></p>

<p>Члан 5.</p>

<p>Потврду о обављеној контроли и испуњености информатичких
услова из члана 62. став 1. тачка 7) Закона приређивачу издаје Управа, на основу
елабората о информационом систему, који садржи: </p>

<p>1) начине прикупљања података из аутомата;</p>

<p>2) оперативне системе и апликације у употреби;</p>

<p>3) мрежне и комуникационе ресурсе (WАН и ЛАН);</p>

<p>4) процес ажурирања и техничке карактеристике базе података;</p>

<p>5) мере заштите од неовлашћене употребе система и губитка
података;</p>

<p>6) доказ о поседовању или закупу телефонског броја из члана
3. став 2. тачка 1) овог правилника;</p>

<p>7) податке о овлашћеним лицима из члана 3. став 2. тачка
2) овог правилника, са копијама овлашћења и личних карата;</p>

<p>8) изјаву пиређивача да испуњава услове из чл. 2. и 3. овог
правилника.</p>

<p>Кад Управа оцени да приређивач – подносилац захтева за добијање
потврде из става 1. овог члана не испуњава информатичке услове прописане Законом
и овим правилником, о томе ће писмено обавестити подносиоца захтева и указати на
уочене недостатке.</p>

<p></p>

<p>Члан 6.</p>

<p>Изузетно од члана 4. ст. 1. и 2. овог правилника, у периоду
јануар – децембар 2005. године приређивач је дужан да Управи доставља месечне извештаје
до 5. у месецу за претходни месец у писменом облику и путем преносивих електронских
медија, као што су флоппy дисц, УСБ дриве и др.</p>

<p></p>

<p>Члан 7.</p>

<p>Изузетно од члана 5. овог правилника, потврда о испуњености
информатичких услова за приређивање игара на срећу на аутоматима може се дати приређивачу
и у случају кад не испуњава информатичке услове из члана 5. став 1. тач. 2),
3), 4) и 5) овог правилника, ако Управи поднесе писмену изјаву да ће ове услове
испунити најкасније до 1. јануара 2006. године</p>

<p>Ако приређивач из става 1. овог члана испуни све информатичке
услове за приређивање игара на срећу на аутоматима предвиђене овим правилником до
1. јануара 2006. године, о томе ће му се издати нова потврда.</p>

<p></p>

<p>Члан 8.</p>

<p>Овај
правилник ступа на снагу осмог дана од дана објављивања у „Службеном гласнику Републике
Србије”, а примењиваће се од 1. јануара 2006. године, осим одредаба члана 7, које
ће се примењивати од дана ступања на снагу овог правилника и члана 5. став 1. тач.
1), 6), 7) и 8) и став 2. и члана 6, које ће се примењивати од 1. јануара 2005.
године.</p>

<p></p>
	<p></p>

<p>Број 110-00-406/2004-01</p>

<p>У Београду, 25. новембра
2004. године </p>

<p>Министар,</p>

<p>Млађан Динкић, с.р</p>



