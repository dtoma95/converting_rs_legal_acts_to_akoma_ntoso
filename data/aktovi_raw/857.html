


	
	Zakon

	


	<p></p>
	<p>На основу члана 123. Устава Републике Србије, а у вези са чланом 6. став 1. тач. 4) и 6) и чланом 26. Закона о заштити државне границе („Службени гласник РС”, број 97/08),</p>
	<p>Влада доноси</p>
	<p></p>
	<p></p>
	<p>
	УРЕДБУ</p>
	<p>
	о ближем уређивању начина вршења полицијских овлашћења полицијских службеника граничне полиције и дужностима лица које прелази државну границу</p>
	<p>
	"Службени гласник РС", број 39 од 3. јуна 2011.</p>
	<p></p>
	<p></p>
	<p>
	Члан 1.</p>
	<p>Ради заштите интереса Републике Србије и њених грађана, односно спречавања злоупотребе безвизног режима Европске уније према Републици Србији, за путовање у државе чланице Европске уније, полицијски службеник граничне полиције може од држављанина Републике Србије, осим путне или друге исправе прописане за прелазак државне границе, тражити и:</p>
	<p>1) друга одговарајућа документа којима се доказује сврха путовања у државе чланице Европске уније (потврда о резервацији хотела, потврда или ваучер од туристичке агенције или организатора путовања акредитованих од стране држава чланица Европске уније, позивно односно гарантно писмо, путно осигурање, званичан документ издат од стране надлежног органа државе чланице Европске уније, повратна карта и сл.);</p>
	<p>2) доказ о поседовању довољно средстава за издржавање за време боравка у државама чланица Европске уније (новац, платне картице, чекови и сл.), у складу са сврхом путовања;</p>
	<p>3) друге доказе, позиве или потврде у погледу сврхе путовања, предвиђене законодавством Европске уније и њених држава чланица.</p>
	<p></p>
	<p>
	Члан 2.</p>
	<p>Одредбе члана 1. ове уредбе сходно се примењују и на путовања држављана Републике Србије у друге државе.</p>
	<p></p>
	<p>
	Члан 3.</p>
	<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
	<p></p>
	<p></p>
	<p>
	05 број 110-4226/2011-001</p>
	<p>
	У Београду, 2. јуна 2011. године</p>
	<p>
	Влада</p>
	<p>
	Председник,</p>
	<p>
	др Мирко Цветковић, с.р.</p>

