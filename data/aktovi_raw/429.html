


	
	Zakon


				<p>На основу члана 86. став 4. Закона о матичним књигама („Службени гласник РС”, број 20/09),</p>
				<p>Министар унутрашњих послова и министар рада и социјалне политике, споразумно доносе</p>
				<p></p>
	<p></p>
	<p>ПРАВИЛНИК</p>
				<p>о начину вођења поступка и сачињавању записника о налажењу детета</p>
				<p>
				"Службени гласник РС", број 12 од 
				25. фебруара 2011.</p>
	<p></p>
	<p></p>
	<p>Садржај Правилника</p>
				<p></p>
	<p>Члан 1.</p>
				<p>Овим правилником прописује се начин вођења поступка и сачињавање записника о налажењу детета.</p>
				<p></p>
	<p>Подношење пријаве</p>
				<p></p>
	<p>Члан 2.</p>
				<p>Нађено дете дужни су да пријаве сви који су дете нашли или сазнали да такво дете постоји.</p>
				<p>Пријава се подноси надлежној полицијској управи министарства унутрашњих послова (у даљем тексту: полицијска управа) или, ако околности случаја то налажу, најближој служби хитне медицинске помоћи дома здравља или заводу за хитну медицинску помоћ.</p>
				<p>Пријава се подноси усмено, путем телефона, у писменом облику или на други погодан начин.</p>
				<p>Поступак по пријави о нађеном детету из члана 2. овог правилника хитан је.</p>
				<p></p>
	<p>Обавештавање службеног лица</p>
				<p></p>
	<p>Члан 3.</p>
				<p>Ако је пријава поднета полицијској управи, службено лице тог органа одмах обавештава службу хитне медицинске помоћи дома здравља или завод за хитну медицинску помоћ ради транспорта детета у најближу здравствену установу која има организовану здравствену заштиту деце на болничком нивоу.</p>
				<p></p>
	<p>Преглед детета</p>
				<p></p>
	<p>Члан 4.</p>
				<p>Преглед детета, одмах по пријему, обавља дежурни педијатар и утврђује:</p>
				<p>а) опште здравствено стање – утврђивање патолошких стања по међународној класификацији болести;</p>
				<p>б) пол;</p>
				<p>в) процену старости;</p>
				<p>г) видљиве урођене аномалије и друге посебне особене знаке детета.</p>
				<p>Педијатар сачињава извештај о прегледу и оверава га својим потписом и факсимилом.</p>
				<p>Ако су приликом прегледа видљиви трагови злостављања детета, полицијска управа, у складу са законом, обезбеђује и преглед од стране специјалисте судске медицине.</p>
				<p>Здравствена установа, најкасније у року од три дана доставља извештај из ст. 2. и 3. овог члана полицијској управи.</p>
				<p>Медицинска документација о пријему и прегледу детета уредно се води и трајно чува у здравственој установи.</p>
				<p></p>
	<p>Записник о налажењу детета</p>
				<p></p>
	<p>Члан 5.</p>
				<p>Записник о налажењу детета садржи нарочито:</p>
				<p>1) опис места налажења детета;</p>
				<p>2) дан, месец, годину и час када је дете нађено;</p>
				<p>3) опис околности под којима је дете нађено;</p>
				<p>4) опис одеће у којој је дете нађено;</p>
				<p>5) опис осталих ствари које су код детета нађене;</p>
				<p>6) податка о лицу или установи код које ће дете које је нађено бити привремено смештено;</p>
				<p>7) друге податке и чињенице који могу помоћи да се идентификују родитељи и утврди лични статус нађеног детета;</p>
				<p>8) податке о лицу које је пријавило налажење детета (име, име једног од родитеља и презиме, место пребивалишта и адреса, ЈМБГ);</p>
				<p>9) податке о лицу које је пронашло или је присуствовало налажењу детета или му је у вези нађеног детета нешто познато (име, име једног од родитеља и презиме, место пребивалишта и адреса, ЈМБГ);</p>
				<p>10) изјаву лица која је пријавило налажење детета;</p>
				<p>11) изјаву лица које је пронашло или је присуствовало налажењу детета или му је у вези нађеног детета нешто познато.</p>
				<p>Образац записника о налажењу детета одштампан је уз овај правилник и чини његов саставни део.</p>
				<p>Извештај здравствене установе из члана 4. став 2. овог правилника прилаже се уз записник о налажењу детета.</p>
				<p></p>
	<p>Сачињавање записника</p>
				<p></p>
	<p>Члан 6.</p>
				<p>Записник о налажењу детета сачињава полицијски службеник полицијске управе којој је пријављено налажење детета чији су родитељи непознати, у присуству стручњака органа старатељства.</p>
				<p>Записник о налажењу детета сачињава се у три примерка.</p>
				<p>Записник потписују полицијски службеник који руководи поступком и спроводи радњу сачињавања записника и стручњак органа старатељства који учествује у радњи сачињавања записника, а оверава га одговорно лице полицијске управе.</p>
				<p>Делове записника у које је уписана изјава лица из члана 5. став 1. тачка 10) и 11) овог правилника свако од тих лица потписује испод оног дела који садржи његову изјаву.</p>
				<p>Примерак записника задржавам у документацију полицијска управа, а друга два примерка достављају се органу старатељства.</p>
				<p></p>
	<p>Збрињавање нађеног детета</p>
				<p></p>
	<p>Члан 7.</p>
				<p>По сачињавају записника о налажењу детета, полицијски службеник и стручњак органа старатељства из члана 6. став 1. овог правилника предузимају хитне мере збрињавања нађеног детета, у складу са прописима који уређују предузимање полицијских мера према малолетним лицима и мере старатељске заштите.</p>
				<p></p>
	<p>Достављање примерака записника</p>
				<p></p>
	<p>Члан 8.</p>
				<p>Примерак записника о налажењу детета орган старатељства доставља матичару заједно са решењем о упису у матичну књигу рођених чињеница рођења детета чији су родитељи непознати.</p>
				<p></p>
	<p>Ступање на снагу</p>
				<p></p>
	<p>Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p></p>
				<p>Број 110-00-00139/2010-14</p>
				<p>У Београду, 11. фебруара 2011. године</p>
				<p>Министар,</p>
				<p>Ивица Дачић, с.р.</p>
				<p>Министар,</p>
				<p>Расим Љајић, с.р.</p>
	<p></p>
	<p></p>
				<p><img src="http://www.pravno-informacioni-sistem.rs/SlGlasnikPortal/slike/dete_Page_1_opt.jpeg&amp;doctype=reg&amp;abc=cba&amp;eli=true&amp;eliActId=419792&amp;regactid=419792" alt="dete_Page_1.tiff"></img></p>
				<p><img src="http://www.pravno-informacioni-sistem.rs/SlGlasnikPortal/slike/dete_Page_2_opt.jpeg&amp;doctype=reg&amp;abc=cba&amp;eli=true&amp;eliActId=419792&amp;regactid=419792" alt="dete_Page_2.tiff"></img></p>
				<p><img src="http://www.pravno-informacioni-sistem.rs/SlGlasnikPortal/slike/dete_Page_3_opt.jpeg&amp;doctype=reg&amp;abc=cba&amp;eli=true&amp;eliActId=419792&amp;regactid=419792" alt="dete_Page_3.tiff"></img></p>
				<p><img src="http://www.pravno-informacioni-sistem.rs/SlGlasnikPortal/slike/dete_Page_4_opt.jpeg&amp;doctype=reg&amp;abc=cba&amp;eli=true&amp;eliActId=419792&amp;regactid=419792" alt="dete_Page_4.tiff"></img></p>
	<p></p>
				<p><img src="http://www.pravno-informacioni-sistem.rs/SlGlasnikPortal/slike/dete_Page_5_opt.jpeg&amp;doctype=reg&amp;abc=cba&amp;eli=true&amp;eliActId=419792&amp;regactid=419792" alt="dete_Page_5.tiff"></img></p>
				<p><img src="http://www.pravno-informacioni-sistem.rs/SlGlasnikPortal/slike/dete_Page_6_opt.jpeg&amp;doctype=reg&amp;abc=cba&amp;eli=true&amp;eliActId=419792&amp;regactid=419792" alt="dete_Page_6.tiff"></img></p>
				<p><img src="http://www.pravno-informacioni-sistem.rs/SlGlasnikPortal/slike/dete_Page_7_opt.jpeg&amp;doctype=reg&amp;abc=cba&amp;eli=true&amp;eliActId=419792&amp;regactid=419792" alt="dete_Page_7.tiff"></img></p>
				<p><img src="http://www.pravno-informacioni-sistem.rs/SlGlasnikPortal/slike/dete_Page_8_opt.jpeg&amp;doctype=reg&amp;abc=cba&amp;eli=true&amp;eliActId=419792&amp;regactid=419792" alt="dete_Page_8.tiff"></img></p>
				<p><img src="http://www.pravno-informacioni-sistem.rs/SlGlasnikPortal/slike/dete_Page_9_opt.jpeg&amp;doctype=reg&amp;abc=cba&amp;eli=true&amp;eliActId=419792&amp;regactid=419792" alt="dete_Page_9.tiff"></img></p>
	<p></p>

