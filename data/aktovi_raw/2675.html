


	
	Zakon

	


	
		Редакцијски пречишћен текст
	<p></p>
	<p></p>
	<p>На основу члана 39. став 9. Закона о девизном пословању („Службени гласник РС”, бр. 62/06 и 31/11),</p>
	<p>Министар финансија доноси</p>
	<p></p>
	<p>ПРАВИЛНИК</p>
	<p>о поступку и условима за стицање цертификата за обављање мењачких послова, јединственом програму обуке за обављање мењачких послова и условима које морају да испуњавају предавачи који врше обуку</p>
	<p>
	
	"Службени гласник РС", бр. 7 од 31. јануара 2012, 102 од 26. 
	октобра 2012.</p>
	<p></p>
	<p>Члан 1.</p>
	<p>Овим правилником прописује се ближе поступак и услови за стицање цертификата за обављање мењачких послова (у даљем тексту: цертификат), утврђује се јединствени програм обуке за обављање мењачких послова и услови које морају да испуњавају предавачи који врше обуку.</p>
	<p>Члан 2.</p>
	<p>Пореска управа* организује и спроводи обуку за обављање мењачких послова, врши проверу знања стеченог на обуци за обављање мењачких послова и издаје цертификат о чему води одговарајући регистар.</p>
	<p>*Службени гласник РС, број 102/2012</p>
	<p>Члан 3.</p>
	<p>Пореска управа* издаје цертификат физичком лицу (у даљем тексту: кандидат), које има најмање средњу стручну спрему, завршену обуку за обављање мењачких послова и успешно положен тест провере знања након завршене обуке за обављање мењачких послова.</p>
	<p>*Службени гласник РС, број 102/2012</p>
	<p>Члан 4.</p>
	<p>Захтев за стицање цертификата кандидат доставља Пореској управи*, препорученом пошиљком путем поште или лично 
	до 25-тог* у месецу, за наредни месец.</p>
	<p>Уз захтев за стицање цертификата кандидат доставља следеће:</p>
	<p>1) основне податке на Обрасцу ПКCЦ – Подаци о кандидату за стицање цертификата, који је одштампан уз овај правилник и чини његов саставни део;</p>
	<p>2) фотокопију личне карте;</p>
	<p>3) фотокопију дипломе о стеченом стручном образовању;</p>
	<p>4) доказ о уплати републичке административне таксе за похађање обуке за стицање цертификата. 
	</p>
	<p>*Службени гласник РС, број 102/2012</p>
	<p>Члан 5.</p>
	<p>Oбука за обављање мењачких послова је једнодневна и организује се по правилу једном месечно у Београду. 
	</p>
	<p>Обуку из става 1. овог члана може похађати највише 200* кандидата у једном месецу.</p>
	<p>Подаци о времену и месту обуке из става 1. овог члана, као и списак кандидата који су доставили уредне захтеве за стицање цертификата објављују се на сајту 
	Пореске управе*, најкасније три дана пре дана одређеног за спровођење обуке.</p>
	<p>*Службени гласник РС, број 102/2012</p>
	<p>Члан 6.</p>
	<p>Јединствени програм обуке за обављање мењачких послова, коју врше два предавача у трајању од најмање четири школска часа, обухвата:</p>
	<p>1) прописе који регулишу ближе услове и начин обављања мењачких послова;</p>
	<p>2) прописе којима су уређени услови и начин вршења контроле мењачких послова.</p>
	<p>Јединствени програм обуке из става 1. овог члана и прописи који регулишу ближе услове и начин обављања мењачких послова и прописи који регулишу услове и начин вршења контроле мењачких послова објављују се на сајту 
	Пореске управе*.</p>
	<p>*Службени гласник РС, број 102/2012</p>
	<p>Члан 7.</p>
	<p>Проверу знања стеченог обуком за обављање мењачких послова врши испитна комисија коју образује директор 
	Пореске управе* (у даљем тексту: Комисија).</p>
	<p>Комисију чине три члана, од којих је један председник. </p>
	<p>Комисија утврђује садржину теста за проверу знања стеченог обуком за обављање мењачких послова (у даљем тексту: тест) који кандидат полаже у писменој форми, истог дана након завршене обуке за обављање мењачких послова.</p>
	<p>*Службени гласник РС, број 102/2012</p>
	<p>Члан 8.</p>
	<p>Тест има 20 питања, а сваки тачан одговор се вреднује једним бодом. Комисија оцењује резултате теста кандидата. Сваки кандидат чији је тест оцењен са најмање 12 бодова стиче право на стицање цертификата. 
	</p>
	<p>Члан 9.</p>
	<p>Комисија сачињава записник о обављеној провери знања стеченог обуком за обављање мењачких послова (у даљем тексту: записник).</p>
	<p>Записник садржи: имена и презимена председника и чланова Комисије, име и презиме записничара, имена и презимена кандидата, број бодова сваког од кандидата освојених на тесту, датум и потписе председника и чланова Комисије и записничара.</p>
	<p>Уз записник се прилажу тестови кандидата.</p>
	<p>Члан 10.</p>
	<p>Резултати полагања теста објављују се на сајту Пореске управе* у року од десет дана од дана полагања теста.</p>
	<p>Кандидат који није положио тест може поднети захтев за поновно похађање обуке за обављање мењачких послова ради стицања цертификата, у року до 180 дана од дана објављивања резултата теста, без поновне уплате таксе из члана 4. став 2. тачка 4) овог правилника.</p>
	<p>Кандидату који је положио тест цертификат се издаје у року од 30 дана од дана објављивања резултата теста.</p>
	<p>*Службени гласник РС, број 102/2012</p>
	<p>Члан 11.</p>
	<p>Цертификат за обављање мењачких послова садржи:</p>
	<p>1) назив органа који је издао цертификат;</p>
	<p>2) идентификациони број цертификата;</p>
	<p>3) име и презиме и ЈМБГ кандидата који је стекао цертификат;</p>
	<p>4) датум издавања цертификата;</p>
	<p>5) печат и потпис овлашћеног лица Пореске управе*.</p>
	<p>*Службени гласник РС, број 102/2012</p>
	<p>Члан 12.</p>
	<p>Пореска управа* води регистар о издатим цертификатима. Регистар садржи следеће податке: 
	</p>
	<p>1) име и презиме и ЈМБГ кандидата који је стекао цертификат;</p>
	<p>2) датум издавања цертификата;</p>
	<p>3) идентификациони број цертификата.</p>
	<p>*Службени гласник РС, број 102/2012</p>
	<p>Члан 13.</p>
	<p>Предавачи који врше обуку за стицање цертификата за обављање мењачких послова, као и председник и чланови Комисије, су државни службеници у 
	Пореској управи*.</p>
	<p>Предавачи из става 1. овог члана, председник и чланови Комисије морају имати стечено високо образовање на студијама другог степена (дипломске академске студије – мастер, специјалистичке студије, специјалистичке струковне студије) из области правне или економске науке, најмање пет година искуства рада у струци и овлашћење директора 
	Пореске управе* за обављање послова предавача, односно члана Комисије. 
	</p>
	<p>*Службени гласник РС, број 102/2012</p>
	<p>Члан 14.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 110-00-492/2011-16</p>
	<p>У Београду, 19. јануара 2012. године</p>
	<p>Министар,</p>
	<p>др 
	Мирко Цветковић, с.р.</p>
	<p></p>
	<p>Образац ПКCЦ</p>
	<p>ПОДАЦИ О КАНДИДАТУ ЗА СТИЦАЊЕ ЦЕРТИФИКАТА</p>
	<p></p>
	<table class="tabela-sa-borderom">
		<tbody>
			<tr>
				<td colspan="3">
				<p>Основни подаци о кандидату за стицање цертификата</p>
				</td>
			</tr>
			<tr>
				<td width="50%">
				<p>Име и презиме</p></td>
				<td colspan="2"></td>
			</tr>
			<tr>
				<td width="50%">
				<p>ЈМБГ</p></td>
				<td colspan="2"></td>
			</tr>
			<tr>
				<td width="50%">
				<p>Место становања</p></td>
				<td colspan="2"></td>
			</tr>
			<tr>
				<td width="50%">
				<p>Улица и број</p></td>
				<td colspan="2"></td>
			</tr>
			<tr>
				<td width="50%">
				<p>Број телефона</p></td>
				<td colspan="2"></td>
			</tr>
			<tr>
				<td width="50%">
				<p>Е-mail адреса</p></td>
				<td colspan="2"></td>
			</tr>
			<tr>
				<td width="50%">
				<p>Да ли је кандидат правоснажно осуђиван за кривична дела против привреде, имовине, живота и тела, против јавног реда и мира и правног саобраћаја 
				</p></td>
				<td align="center">
				<p>ДА</p></td>
				<td align="center">
				<p>НЕ</p></td>
			</tr>
			<tr>
				<td width="50%">
				<p>Потпис</p></td>
				<td colspan="2"></td>
			</tr>
		</tbody>
	</table>

