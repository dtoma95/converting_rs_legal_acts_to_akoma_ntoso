


	
	Zakon


	
			<p>На основу члана 21. став 3. Закона о управљању отпадом („Службени гласник РСˮ, бр. 36/09, 88/10 и 14/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 ‒ УС, 72/12, 7/14 – УС , 44/14 и 30/18 – др. закон),</p>
			<p>Влада доноси</p>
			<p>ОДЛУКУ </p>
			<p>о заједничком обезбеђивању и спровођењу управљања отпадом</p>
			<p>"Службени гласник РС", број 45 од 13. јуна 2018.</p>
			<p>1. Овом одлуком одређује се на које ће регионалне санитарне депоније јединице локалне самоуправе да одлажу отпад, у случају да нису споразумом заједнички обезбедиле и организовале спровођење управљања отпадом, и то: </p>
			<p>1) јединице локалне самоуправе које отпад директно одвозе и одлажу на Регионалну санитарну депонију „ФЦЦ Кикинда” у Кикинди су: општина Ада, општина Нова Црња и општина Нови Бечеј; </p>
			<p>2) јединице локалне самоуправе које отпад директно одвозе и одлажу на Регионалну санитарну депонију „ФЦЦ Врбак” у Лапову су: општина Рача, општина Свилајнац, град Крагујевац и општина Топола; </p>
			<p>3) јединице локалне самоуправе које отпад директно одвозе и одлажу на „Регионалну депонију Панчево” у Панчеву су: општина  Опово, општина Ковачица, општина Алибунар и општина Ковин; </p>
			<p>4) јединице локалне самоуправе које отпад директно одвозе и одлажу на Регионалну санитарну депонију „Гигош” у Јагодини су: град Параћин, општина Рековац и општина Варварин.</p>
			<p>2. Јединица локалне самоуправе која одлаже отпад на Регионалну санитарну депонију „ФЦЦ Кикинда” у Кикинди, са претоваром на трансфер станици на својој територији је град Зрењанин.</p>
			<p>Јединице локалне самоуправе које одлажу отпад на Регионалну санитарну депонију „ФЦЦ Врбак” у Лапову, са претоваром на трансфер станици на својој територији  су: град  Пожаревац и општина Петровац на Млави.</p>
			<p>Јединица локалне самоуправе која одлаже отпад на „Регионалну санитарну депонију Пирот” у Пироту са претоваром на трансфер станици на својој територији је општина Књажевац.</p>
			<p>Јединица локалне самоуправе која одлаже отпад на „Регионалну депонију Панчево” у Панчеву, са претоваром на трансфер станици на својој територији је град Смедерево.</p>
			<p>Јединица локалне самоуправе која одлаже отпад на Регионалну санитарну депонију „Дубоко” Ужице, са претоваром на трансфер станици на својој територији, је град Нова Варош.</p>
			<p>3. Јединице локалне самоуправе које одлажу отпад на Регионалну санитарну депонију „ФЦЦ Кикинда” у Кикинди, са претоваром на трансфер станици ван своје територије су: општина Житиште и општина Бечеј.</p>
			<p>Јединице локалне самоуправе које одлажу отпад на Регионалну санитарну депонију „ФЦЦ Врбак” у Лапову, са претоваром на трансфер станици ван своје територије су: општина Мало Црниће, општина Жагубица, општина Кучево, општина Велико Градиште, општина Голубац и општина Аранђеловац.</p>
			<p>Јединице локалне самоуправе које одлажу отпад на Регионалну санитарну депонију Пирот, са претоваром на трансфер станици ван своје територије су: општина Сврљиг и општина Соко Бања.</p>
			<p>Јединице локалне самоуправе које одлажу отпад на Регионалну санитарну депонију „Дубоко” Ужице, са претоваром на трансфер станици ван своје територије су: општина Пријепоље, општина Сјеница и општина Прибој.</p>
			<p>Јединице локалне самоуправе које одлажу отпад на Регионалну санитарну депонију „Гигош” у Јагодини, са претоваром на трансфер станици ван своје територије су: општина Ћићевац и општина Ражањ.</p>
			<p>4. Међусобна права и обавезе у заједничком обезбеђивању и организовању управљања отпадом, начин доношења одлука, као и друга питања везана за наведене делатности, уређују се споразумом скупштина јединица локалне самоуправе, односно комуналних предузећа.</p>
			<p>5. Реализацију споразума из тачке 4. ове одлуке прати министарство надлежно за послове заштите животне средине.</p>
			<p>6. Ова одлука ступа на снагу осмог дана од дана објављивања у „Службеном гласнику Републике Србије”. </p>
			<p>05 број 353-5076/2018</p>
			<p>У Београду, 7. јуна 2018. године </p>
			<p>Влада</p>
			<p>Председник,</p>
			<p>Ана Брнабић, с.р.</p>
	

