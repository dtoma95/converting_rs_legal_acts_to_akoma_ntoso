


	Редакцијски пречишћен текст
<p></p>
<p>
</p>
<p>
</p>
<p>
На
основу члана 71. став 1. Закона о државној управи („Службени гласник РС”, бр.
20/92 и 48/93) а у вези са чланом 11. тач. 3) и 4) Закона о заштити биља
(„Службени лист СРЈ”, бр. 24/98 и 26/98),</p>
<p>
Министар
пољопривреде, шумарства и водопривреде доноси</p>
<p>
</p>
<p>
НАРЕДБУ</p>
<p>
о предузимању мера заштите малине од болести трулежи
корена малине коју проузрокује фитопатогена гљива Phitophthora fragariae var.
Rubi</p>
<p>
„Службени
гласник РС", бр. 25 од 17. марта 2005, 114 од 23. 
децембра 2005.</p>
<p>
</p>
<p>
1.
Ради спречавања појаве и ширења болести трулежи корена малине коју проузрокује
фитопатогена гљива Phitophora fragiae фрагариае var. Rubi (у даљем тексту: Pf)
наређују се следеће мере: </p>
<p>
1)
забрањује се заснивање матичних засада најмање три године после гајења Rubus
spp. (гајена и дивља малина и купина и њихови хибриди);</p>
<p>
2)
површине матичних засада морају да се ограде заштитном оградом;</p>
<p>
3)
пре, као и током заснивања матичних засада мора да се изврши контрола
површинских и подземних вода као, и вода за евентуално наводњавање на присуство
Pf;</p>
<p>
4)
дезинфикација механизације, оруђа и алата формалином у концентрацији 15% или
другим препаратима за ту намену;</p>
<p>
5)
коришћење заштитних кеса на ногама при кретању кроз матични засад.</p>
<p>
2.
Произвођачи који се баве увозом садног материјала малине, уз захтев за добијање
одобрења дужни су да наведу податке о:</p>
<p>
1)
сорти и категорији садног материјала који увозе;</p>
<p>
2)
облику у коме се садни материјал увози (коренов систем, коренове резнице,
саднице, саднице у контејнерима) и у којој количини;</p>
<p>
3)
броју и величини катастарске парцеле на којој подижу матични засад; </p>
<p>
4)
томе да ли је извозник садни материјал тестирао на присуство Pf следећим
методама: bait тест, PCR или PCR – RFLP (посебно ако тај материјал потиче из
земаља где је утврђено присуство овог патогена).</p>
<p>
3.
Произвођачи садног материјала малине дужни су да приликом пријаве производње
доставе копију уговора закљученог са надлежном подручном пољопривредном службом
(у даљем тексту: подручна служба) о вршењу обавезних здравствених контрола у
току вегетације.</p>
<p>
4.
Произвођачи садног материјала малине дужни да о сваком уоченом сумњивом
симптому ове болести обавесте подручну службу са којом имају закључен уговор у
складу са тачком 3. ове наредбе и надлежног фитосанитарног инспектора.</p>
<p>
5.
Подручне службе врше здравствене прегледе матичних засада у току вегетације
најмање два пута, и то: први преглед у периоду мај – јун и други током јула
месеца. Подручне службе врше узорковање корена из матичних засада малине током
првог прегледа у циљу тестирања на присуство ПФ. Узорци се узимају са земљом,
пакују се у пластичне кесе и бломбирају у присуству произвођача и надлежног
фитосанитарног инспектора о чему се сачињава записник. Узорци се шаљу
овлашћеној лабораторији на анализу. </p>
<p>
6.
Овлашћене лабораторије у вршењу анализе узорака корена малине из матичних или
производних засада примењују следеће методе: nested PCR са прајмерима
специфичним за врсту Pf; или PCR – RFLP са универзалним Phytophora prymerima и
дигестијом рестрикционим ензимом Msp1.</p>
<p>
7.
Подручне службе су дужне да обилазе производне засаде малине пред бербу, током
и после бербе у циљу утврђивања болести Pf, уз коришћење GPS апарата ради
обележавања координата локације. После утврђивања симптома сушења подручна
служба је дужна да о томе обавести министарство надлежно за послове заштите
биља.</p>
<p>
8.
Подручне службе су дужне да обавесте 
држаоце
производних засада*
малине о мерама које треба да предузму за сузбијање болести,и то:</p>
<p>
1)
вађење и уништавање заражених биљака; </p>
<p>
2)
попуњавање празних места здравим садницама малине после издизања редова; 
</p>
<p>
3)
прокопавање канала између редова ради дренирања воде из зоне корена;</p>
<p>
4)
заливање редова ридомилом у концентрацији 0,66%, у рано пролеће и јесен.</p>
<p>
*
„Службени гласник РС”, број 114/2005.</p>
<p>
9.
Правна и физичка лица која намеравају да подигну нове производне засаде малине
дужна су да о томе обавесте подручну службу која ће их упознати са технологијом
подизања производних засада у складу са важећим прописима и добром
произвођачком праксом (подизање засада на издигнутим редовима итд.).</p>
<p>
10.
Произвођачи садног материјала малине и друга правна и физичка лица дужна су да
користе и стављају у промет цертификовани и/или садни материјал малине који
није заражен.</p>
<p>
11.
Против лица која се не придржавају ове наредбе фитосанитарни инспектор ће
поднети захтев за покретање прекршајног поступка.</p>
<p>
12.
Ова наредба ступа на снагу наредног дана од дана објављивања у „Службеном
гласнику Републике Србије”.</p>
<p>
</p>
<p>

Број 321-01-00302/2005-09
У Београду, 15. марта 2005. године 
Министар,Ивана Дулић-Марковић, с.р.</p>

