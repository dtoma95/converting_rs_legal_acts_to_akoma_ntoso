



<p>
На основу 

члана 5. став
1. Закона о савезним јавним установама 
(“Службени лист
СРЈ”, бр. 46/96), </p>
<p>
Савезна влада доноси</p>
<p>
</p>
<p>
</p>
<p>
УРЕДБУ</p>
<p>

о 

Савезној 
јавној установи 

Југословенски 
регистар бродова унутрашње пловидбе</p>
<p>
„Службени лист СРЈ”,
број 14 од 16. 

маја 
1997.</p>
<p>
</p>
<p>
</p>
<p>
Члан 1.</p>
<p>
Оснива се Југословенски регистар бродова унутрашње
пловидбе (у даљем тексту: Југорегистар) као савезна јавна установа за обављање
стручних и техничких послова у области утврђивања способности бродова за
пловидбу од значаја за остваривање надлежности Савезне Републике Југославије.</p>
<p></p>
<p>
Назив и седиште
Југорегистра</p>
<p>
</p>
<p>
Члан 2.</p>
<p>
Назив Југорегистра је: Савезна јавна установа
Југословенски регистар бродова унутрашње пловидбе.</p>
<p>
Седиште Југорегистра је у Београду.</p>
<p></p>
<p>
Делатност
Југорегистра</p>
<p>
</p>
<p>
Члан 3.</p>
<p>
Делатности од општег интереса које обавља Југорегистар
су:</p>
<p>
1) утврђивање способности за пловидбу бродова трговачке
морнарице Савезне Републике Југославије вршењем техничког надзора над грађењем
или преправљањем, односно прегледом тих бродова у току пловидбе;</p>
<p>
2) утврђивање сигурности уређаја за укрцавање терета на
брод и искрцавање са брода;</p>
<p>
3) баждарење бродова;</p>
<p>
4) издавање бродовима исправе за чије је издавање
савезним законом овлашћен;</p>
<p>
5) утврђивање техничких услова за типове уређаја,
машина, опреме и материјала који се уграђују на бродовима, односно који служе
за одржавање способности бродова за пловидбу;</p>
<p>
6) праћење и проучавање узрока удеса бродова
проузрокованих неисправностима или недостацима конструкције трупа машина,
уређаја и опреме који служе за одржавање безбедности пловидбе.</p>
<p></p>
<p>
Члан 4.</p>
<p>
Југорегистар може, у складу са својом делатношћу,
пружати услуге и за потребе других домаћих и страних правних и физичких лица,
ако тиме не доводи у питање потпуно и благовремено обављање делатности из члана
3. ове уредбе.</p>
<p></p>
<p>
Права, обавезе и
одговорности између оснивача и Југорегистра</p>
<p>
</p>
<p>
Члан 5.</p>
<p>
За вршење делатности од општег интереса из члана 3. ове
уредбе, Југорегистар утврђује годишњи програм вршења услуга за наредну годину,
у складу са роковима утврђеним за доношење савезног буyета за ту годину.</p>
<p>
На програм из става 1. овог члана сагласност даје
Савезна влада.</p>
<p>
На основу програма из става 1. овог члана, Југорегистар
закључује уговор са Савезним министарством за саобраћај којим се утврђује обим
послова који ће Југорегистар извршити, рокови за њихово извршавање и висина
накнаде.</p>
<p>
Закљученим уговором накнада за обављање послова може се
утврдити до висине обезбеђених средстава у савезном буyету за ту годину.</p>
<p>
За послове који се обављају дугорочно, закључује се
оквирни уговор на основу програма који се за такве послове посебно утврђује и
на који сагласност даје Савезна влада.</p>
<p></p>
<p>
Члан 6.</p>
<p>
Савезна влада даје сагласност на: статут, годишњи
програм и оквирне програме рада; статусне промене и повезивање; промену
обављања делатности; инвестиционе одлуке у складу са статутом; годишњи
финансијски план и престанак Југорегистра, као и у другим случајевима
предвиђеним Законом о савезним јавним установама.</p>
<p></p>
<p>
Органи Југорегистра
и њихов делокруг</p>
<p>
</p>
<p>
Члан 7.</p>
<p>
Органи Југорегистра су: савет, директор, надзорни одбор
и стручни савет.</p>
<p></p>
<p>
Члан 8.</p>
<p>
Савет има председника и пет чланова.</p>
<p>
Савезна влада именује и разрешава председника и три
члана савета, на предлог Савезног министарства за саобраћај.</p>
<p>
Два члана савета бирају се из реда запослених у
Југорегистру, на начин утврђен статутом Југорегистра.</p>
<p>
У случају једнаке поделе гласова, глас председника је
одлучујући, ако статутом није друкчије одређено.</p>
<p>
Мандат чланова савета траје пет година, уз могућност
поновног избора.</p>
<p></p>
<p>
Члан 9.</p>
<p>
Савет Југорегистра:</p>
<p>
1) доноси статут;</p>
<p>
2) утврђује пословну и развојну политику;</p>
<p>
3) усваја годишњи обрачун и периодичне обрачуне;</p>
<p>
4) доноси годишњи програм и оквирне програме рада;</p>
<p>
5) усваја годишњи извештај о пословању;</p>
<p>
6) доноси годишњи финансијски план;</p>
<p>
7) доноси инвестиционе одлуке;</p>
<p>
8) одлучује о распоређивању вишка прихода над расходима
и покрићу губитака;</p>
<p>
9) одлучује о промени обављања делатности, као и
промени седишта Југорегистра;</p>
<p>
10) одлучује о статусним променама и престанку
Југорегистра;</p>
<p>
11) доноси акт о организацији и систематизацији радних
места и друге опште акте утврђене статутом;</p>
<p>
12) одлучује о другим питањима утврђеним статутом.</p>
<p>
Савет Југорегистра, уз сагласност Савезне владе,
одлучује о:</p>
<p>
1) прибављању и отуђењу непокретности;</p>
<p>
2) давању у закуп непокретности које користи
Југорегистар;</p>
<p>
3) висини тарифе за пружање услуга корисницима
Југорегистра.</p>
<p></p>
<p>
Члан 10.</p>
<p>
Савезна влада именује и разрешава директора
Југорегистра, на предлог Савезног министарства за саобраћај.</p>
<p>
За директора Југорегистра може бити именовано лице које
има високу школску спрему и искуство у обављању руководећих послова и задатака
у области саобраћаја.</p>
<p></p>
<p>
Члан 11.</p>
<p>
Директор Југорегистра:</p>
<p>
1) заступа Југорегистар;</p>
<p>
2) организује рад у Југорегистру и руководи тим радом;</p>
<p>
3) извршава одлуке савета и предузима мере за њихово
спровођење;</p>
<p>
4) стара се о законитости рада и одговара за законитост
рада Југорегистра и коришћење и располагање имовином Југорегистра;</p>
<p>
5) врши и друге послове утврђене статутом.</p>
<p>
Мандат директора траје пет година, уз могућност
поновног избора.</p>
<p></p>
<p>
Члан 12.</p>
<p>
Надзорни одбор има председника и два члана.</p>
<p>
Савезна влада именује и разрешава председника и једног
члана надзорног одбора, на предлог Савезног министарства за саобраћај.</p>
<p>
Један члан надзорног одбора бира се из реда запослених
у Југорегистру, на начин утврђен статутом Југорегистра.</p>
<p>
Мандат чланова надзорног одбора траје пет година, уз
могућност поновног избора.</p>
<p></p>
<p>
Члан 13.</p>
<p>
Надзорни одбор врши надзор над законитошћу рада савета
и директора; прегледа извештаје о пословању, билансима и пословној политици
Југорегистра; контролише остваривање општег интереса и обавља друге послове
утврђене статутом.</p>
<p>
Надзорни одбор, најмање једанпут годишње, обавештава
савет Југорегистра и Савезну владу о резултатима извршеног надзора.</p>
<p></p>
<p>
Члан 14.</p>
<p>
Стручни савет је стручни орган Југорегистра.</p>
<p>
Стручни савет Југорегистра:</p>
<p>
1) даје органима Југорегистра предлоге и мишљења о
стручним питањима из њиховог делокруга;</p>
<p>
2) обавља и друге послове утврђене статутом
Југорегистра.</p>
<p>
Број чланова стручног савета утврђује се статутом.</p>
<p></p>
<p>
Заступање
Југорегистра</p>
<p>
</p>
<p>
Члан 15.</p>
<p>
Поред директора Југорегистар могу заступати и друга
лица утврђена статутом Југорегистра.</p>
<p>
Статутом Југорегистра може се ограничити овлашћење
заступника на закључивање одређених уговора или на вршење других правних радњи,
а може се одредити да заступник закључује уговоре и врши друге правне радње
само уз сагласност директора Југорегистра.</p>
<p>
Заступник Југорегистра, у односу на Југорегистар који
заступа дужан је да се придржава овлашћења одређених статутом.</p>
<p></p>
<p>
Имовина и начин
финансирања обављања делатности Југорегистра</p>
<p>
</p>
<p>
Члан 16.</p>
<p>
Имовину Југорегистра чине право својине на непокретним
и покретним стварима, новчана средства, хартије од вредности и друга имовинска
права (у даљем тексту: средства), која Југорегистар користи, њима управља и
располаже.</p>
<p>
Средства из става 1. овог члана су у државној својини.</p>
<p>
О прибављању, коришћењу и располагању средствима из
става 1. овог члана одлучује орган Југорегистра одређен статутом.</p>
<p>
Југорегистар, у обављању делатности, користи, управља и
располаже средствима, под условима и на начин утврђен савезним законом.</p>
<p></p>
<p>
Члан 17.</p>
<p>
Средства за финансирање обављања делатности
Југорегистра обезбеђују се:</p>
<p>
1) из прихода које оствари обављањем делатности од
општег интереса на основу уговора закљученог са Савезним министарством за
саобраћај;</p>
<p>
2) из прихода које оствари пружањем услуга другим
корисницима, у складу са тарифом за пружање услуга корисницима;</p>
<p>
3) из поклона и других прихода које оствари, у складу
са законом.</p>
<p></p>
<p>
Члан 18.</p>
<p>
Цена услуга које Југорегистар пружа другим корисницима
утврђује се уговором између Југорегистра и тих корисника, у складу са тарифом
за пружање услуга корисницима.</p>
<p>
Цена услуга које нису предвиђене тарифом из става 1.
овог члана утврђује се уговором између Југорегистра и корисника.</p>
<p></p>
<p>
Члан 19.</p>
<p>
Изузетно, поред имовине у државној својини,
Југорегистар у обављању своје делатности може користити покретне ствари,
односно друга средства која му дају на коришћење међународни органи,
организације и институције.</p>
<p></p>
<p>
Начин остваривања
стручног и управног надзора над обављањем делатности Југорегистра</p>
<p>
</p>
<p>
Члан 20.</p>
<p>
Надзор над обављањем делатности Југорегистра у складу с
правилима одговарајуће струке (стручни надзор), спроводи стручни савет
Југорегистра.</p>
<p>
Вршење надзора из става 1. овог члана утврђују се
статутом, односно другим општим актом.</p>
<p></p>
<p>
Члан 21.</p>
<p>
Савезно министарство за саобраћај врши надзор у погледу
обављања делатности Југорегистра које су од општег интереса и у вршењу тог
надзора предузима мере за које је овлашћен савезним законом.</p>
<p></p>
<p>
Облик одговорности
Југорегистра за обавезе у правном промету</p>
<p>
</p>
<p>
Члан 22.</p>
<p>
Југорегистар одговара за своје обавезе целокупном
имовином којом располаже.</p>
<p></p>
<p>
Прелазне и завршне
одредбе</p>
<p>
</p>
<p>
Члан 23.</p>
<p>
Досадашњи Југословенски регистар бродова унутрашње
пловидбе наставља са радом као савезна јавна установа са свим правима,
обавезама и одговорностима утврђеним овом уредбом.</p>
<p>
Даном почетка рада Југорегистар преузима средства,
права и обавезе и запослене досадашњег Југословенског регистра бродова
унутрашње пловидбе.</p>
<p></p>
<p>
Члан 24.</p>
<p>
До именовања председника и чланова савета и председника
и чланова надзорног одбора Југорегистра, послове из њиховог делокруга обављаће
досадашњи савет Југословенског регистра бродова унутрашње пловидбе.</p>
<p>
До именовања директора Југорегистра послове директора
обављаће досадашњи директор Југословенског регистра бродова унутрашње пловидбе.</p>
<p></p>
<p>
Члан 25.</p>
<p>
Председника и чланове савета, директора и председника и
чланове надзорног одбора Југорегистра именоваће Савезна влада у року од 30 дана
од дана ступања на снагу ове уредбе, осим чланова савета и надзорног одбора
који се бирају из реда запослених.</p>
<p>
Досадашњи савет Југословенског регистра бродова
унутрашње пловидбе изабраће чланове савета и надзорног одбора из реда
запослених у року из става 1. овог члана.</p>
<p></p>
<p>
Члан 26.</p>
<p>
Савет Југорегистра је дужан да у року од 30 дана од
дана именовања донесе статут и акт о организацији и систематизацији радних
места Југорегистра.</p>
<p>
Стручни савет Југорегистра образоваће се у року од 30
дана од дана ступања на снагу статута.</p>
<p></p>
<p>
Члан 27.</p>
<p>
Даном ступања на снагу ове уредбе престаје да важи
Одлука о вршењу послова Југословенског регистра бродова на територији Савезне
Републике Југославије („Службени лист СРЈ”, бр. 7/92).</p>
<p></p>
<p>
Члан 28.</p>
<p>
Ова уредба ступа на снагу 1. априла 1997. године.</p>
<p>
</p>
<p>
Савезна
влада</p>
<p>
Е. п. бр.
97,</p>
<p>
27. марта
1997. године </p>
<p>
Београд</p>
<p>
Председник</p>
<p>
др

Радоје
Контић, 

с.
р.</p>
<p>
</p>

