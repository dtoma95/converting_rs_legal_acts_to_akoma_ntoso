


	
	Zakon


	<p></p>
	<p>На основу члана 23. став 2. Закона о заштити државне границе („Службени гласник РС”, број 97/08),</p>
	<p>Министар унутрашњих послова доноси</p>
	<p></p>
	<p>ПРАВИЛНИК</p>
	<p>о обрасцу и начину издавања идентификационе карте 
	</p>
	<p>
	"Службени гласник РС", број 120 од 21. 
	децембра 2012.</p>
	<p></p>
	<p>Члан 1.</p>
	<p>Овим правилником прописује се образац идентификационе карте, као и начин њеног издавања.</p>
	<p>Члан 2.</p>
	<p>Идентификациона карта издаје се у облику пластифициране картице, димензија 85х55 mm, са дигиталним записом у целости (фотографија и текст), без посебних мера заштите. 
	</p>
	<p>Идентификациона карта садржи: назив оператора или правног лица код кога је лице запослено, име и презиме лица, датум и место рођења, занимање, евиденциони број дозволе за кретање и задржавање на подручју граничног прелаза, фотографију величине 25 x 30 mm која верно приказује лице коме се издаје идентификациона карта, рок важења, печат и потпис овлашћеног лица. 
	</p>
	<p>Образац идентификационе карте дат је у Прилогу 1. овог правилника и чини његов саставни део.</p>
	<p>Члан 3.</p>
	<p>Захтев за издавање идентификационе карте подноси се у писменом облику и садржи: име и презиме лица за које се идентификациона карта тражи, датум и место рођења, држављанство, занимање, евиденциони број дозволе за кретање и задржавање на подручју граничног прелаза и податке о послодавцу.</p>
	<p>Члан 4.</p>
	<p>Tрошкове издавања идентификационе карте, сагласно Закону о заштити државне границе, сноси оператор или други послодавац код којег је запослено лице коме се издаје идентификациона карта.</p>
	<p>Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 11389/2012-3</p>
	<p>У Београду, 13. децембра 2012. године</p>
	<p>Министар</p>
	<p>унутрашњих послова,</p>
	<p>
	Ивица Дачић, с.р.</p>
	<p></p>
	<p>
	<img src="http://www.pravno-informacioni-sistem.rs/SlGlasnikPortal/slike/identifikaciona-karta_opt.jpeg&amp;doctype=reg&amp;abc=cba&amp;eli=true&amp;eliActId=425091&amp;regactid=425091" alt="identifikaciona-karta.tif"></img></p>

