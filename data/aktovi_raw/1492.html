



<p></p>

<p>На основу члана 11. став 2. Закона о средњој школи
(„Службени гласник РС”, бр. 50/92, 53/93, 67/93, 48/94 и 24/96),</p>

<p>Влада Републике Србије доноси</p>

<p></p>

<p>ОДЛУКУ</p>

<p>О ОСНИВАЊУ ГИМНАЗИЈЕ
У НОВОМ КНЕЖЕВЦУ</p>

<p>„Службени гласник
РС”, број 18 од
23.05.2000.</p>

<p></p>

<p></p>

<p>Члан 1.</p>

<p>Оснива
се Гимназија у Новом Кнежевцу, као школа за обављање делатности у области
средњег образовања и васпитања.</p>

<p>Члан 2.</p>

<p>Гимназија
ће пословати под називом: Гимназија, са потпуном одговорношћу.</p>

<p>Седиште
Гимназије (у даљем тексту: Гимназија) је у Новом Кнежевцу, Улица краља Петра
Првог Карађорђевића број 1.</p>

<p>Члан 3.</p>

<p>На
основање, организацију и рад Гимназије примењују се прописи о јавним службама и
средњој школи.</p>

<p>Члан 4.</p>

<p>Средства
за почетак рада и обављање делатности Гимназије обезбеђују се у складу са
законом.</p>

<p>Члан 5.</p>

<p>Гимназија
ће остваривати наставне планове и програме од првог до четвртог разреда за
општи тип гимназије почев од школске 2000/2001. године.</p>

<p>Наставни
план и програм остварује се на српском и мађарском језику.</p>

<p>Члан 6.</p>

<p>До
конституисања школског одбора Влада Републике Србије образује привремени
школски одбор који има председника и девет чланова.</p>

<p>Члан 7.</p>

<p>Привремени
школски одбор:</p>

<p>1)
донеће статут школе до 1. септембра 2000. године;</p>

<p>2)
донеће годишњи програм рада Гимназије;</p>

<p>3)
расписаће конкурс за избор наставника и стручних сарадника и даће мишљење о
њиховом избору;</p>

<p>4)
обављаће друге послове из надлежности школског одбора утврђене законом.</p>

<p>Привремени
школски одбор престаје са радом када оснивач именује школски одбор у складу са
законом.</p>

<p>Члан 8.</p>

<p>До
именовања директора Гимназије његове послове ће обављати и вршити његова
овлашћења вршилац дужности директора Гимназије кога ће имановати министар
просвете.</p>

<p>Члан 9.</p>

<p>Општи
акти Гимназије донеће се у року од 30 дана од дана доношења статута Гимназије.</p>

<p>Члан 10.</p>

<p>Ученици
два одељења трећег разреда који су започели стицање образовања школске 1997/98.
године и ученици једног одељења другог разреда који су започели стицање
образовања школске 1998/99. године и ученици два одељења првог разреда који су
започели стицање образовања школске 1999/2000. године у Гимназији „Душан
Васиљев” у Кикинди наставиће средње образовање у Гимназији по наставним
плановима и програмима по којима су започели образовање, у складу са законом.</p>

<p>Члан 11.</p>

<p>Ова
одлука ступа на снагу осмог дана од дана објављивања у „Службеном гласнику
Републике Србије”.</p>

<p></p>

<p>05
број 611-1588/2000</p>

<p>У
Београду, 17. маја 2000. године</p>

<p>Влада
Републике Србије</p>

<p>Потпредседник,</p>

<p>проф.
др Милован Бојић, с.р.</p>



