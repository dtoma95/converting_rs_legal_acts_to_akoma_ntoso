


	
	Zakon

	


	<p></p>
	<p>На основу члана 27. став 8. и члана 33. став 6. Закона о јавној својини („Службени гласник РС”, број 72/11),</p>
	<p>Влада доноси</p>
	<p></p>
	<p></p>
	<p>УРЕДБУ</p>
	<p>о одређивању опреме веће вредности и утврђивању случајева и услова под којима се покретне ствари из јавне својине могу отуђивати непосредном погодбом</p>
	<p>
	"Службени гласник РС", број 53 од 24. маја 
	2012.</p>
	<p></p>
	<p></p>
	<p>Члан 1.</p>
	<p>Опремом веће вредности, у смислу члана 27. став 2. Закона о јавној својини („Службени гласник РС”, број 72/11), сматра се опрема чија појединачна вредност прелази доњи гранични износ набавке мале вредности утврђен законом.</p>
	<p>Члан 2.</p>
	<p>Изузетно, покретне ствари могу се отуђити из јавне својине непосредном погодбом, уколико нису отуђене у првом покушају продаје у поступку јавног оглашавања или прикупљања писмених понуда.</p>
	<p>У поступку продаје непосредном погодбом купопродајна цена ствари из става 1. овог члана, не може бити мања од најниже, односно почетне цене утврђене у поступку јавног оглашавања или прикупљања писмених понуда.</p>
	<p>Члан 3.</p>
	<p>Одлуку о отуђењу покретних ствари непосредном погодбом доноси функционер који руководи органом, односно друго лице овлашћено у складу са законом. 
	</p>
	<p>Члан 4.</p>
	<p>Функционер, односно лице из члана 3. ове уредбе доноси одлуку о формирању комисије која ће спровести поступак отуђења ствари непосредном погодбом.</p>
	<p>У погледу начина рада и овлашћења комисије из става 1. овог члана сходно се примењују одговарајуће одредбе Уредбе о условима прибављања и отуђења непокретности непосредном погодбом, давања у закуп ствари у јавној својини и поступцима јавног надметања и прикупљања писмених понуда („Службени гласник РС”, број 24/12).</p>
	<p>Члан 5.</p>
	<p>Даном ступања на снагу ове уредбе престаје да важи Уредба о врсти покретних ствари које се прибављају и отуђују непосредном погодбом и одређивању опреме веће вредности („Службени гласник РС”, број 27/96).</p>
	<p>Члан 6.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>05 број 110-3419/2012</p>
	<p>У Београду, 18. маја 2012. године</p>
	<p>
	Влада</p>
	<p>Председник,</p>
	<p>др 
	Мирко Цветковић, с.р.</p>

