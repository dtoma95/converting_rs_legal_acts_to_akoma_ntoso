



<p>

</p>
<p>
</p>
	Редакцијски пречишћен текст
<p></p>
<p>
</p>
<p>
На
основу члана 39. став 1. тачка 10. 
Статута Јавног предузећа за склоништа, и члана
8. Одлуке о оснивању Јавног предузећа за склоништа („Службени гласник РС”, бр.
3/92, 18/92 и 63/01)</p>
<p>
Управни
одбор Јавног предузећа за склоништа, 5. септембра 2002. године, донео је</p>
<p>
</p>
<p>
</p>
<p>
ПРАВИЛНИК</p>
<p>
о начину обрачуна накнаде за 
изградњу и одржавање склоништа и вршењу других услуга</p>
<p>
„Службени гласник РС“,
бр. 65 од 8. октобра 2002, 87 од 19. децембра 2002.</p>
<p>
</p>
<p>
Члан 1.</p>
<p>
Овим
правилником се ближе одређује начин и поступак утврђивања укупне вредности грађевинског
дела објекта, која представља
основицу за обрачун накнаде за изградњу и одржавање склоништа у поступку издавања
грађевинске дозволе, уколико инвеститор, приликом изградње новог објекта, доградње,
надзиђивања или реконструкције не гради склониште.</p>
<p>
Овим
правилником се одређује и начин обрачуна услуга за послове који се обављају у Јавном
предузећу у оквиру регистроване делатности.</p>
<p>
</p>
<p>
Члан 2.</p>
<p>
Уколико
инвеститор приликом изградње новог објекта, доградње, надзиђивања или реконструкције
не гради склониште, обавезан је у поступку издавања грађевинске и употребне дозволе,
да уплати накнаду за изградњу и одржавање склоништа, у висини од 2% од укупне вредности
грађевинског дела објекта.</p>
<p>
Грађевинским
делом објекта сматра се грађевински објекат са електричном, водоводном, канализационом,
телефонском, громобранском и машинском инсталацијом.</p>
<p>
Инвеститори
који изводе радове адаптације или реконструкције у објекту не мењајући постојеће
габарите основе и висине, односно укупну површину, немају обавезу плаћања накнаде
из става 1. овог члана, а за издату потврду платиће накнаду за извршену услугу у
фиксном износу према одлуци Управног одбора.</p>
<p>
</p>
<p>
Члан 3.</p>
<p>
Укупна
вредност грађевинског дела објекта, која је основица за обрачун накнаде за изградњу
и одржавање склоништа је ¼ вредности радова из предмера и предрачуна радова
из главног пројекта, који мора бити урађен у складу са грађевинским стандардима,
нормативима и кретањима на тржишту, и не може бити мања од минималне укупне вредности
грађевинског дела објекта, обрачунате према критеријумима из члана 4. овог правилника.</p>
<p>
</p>
<p>
Члан 4.</p>
<p>
Минимална укупна вредност грађевинског дела објекта из члана 3. овог правилника, 
представља производ нето површине објекта, минималне јединичне цене по
m2, коју
утврђује Управни одбор Јавног предузећа посебном одлуком и коефицијента, по обрасцу: МВ
= П x Ц x К</p>
<p>
</p>
<p>
где
је: МВ – износ минималне укупне вредности грађевинског дела објекта</p>
<p>
П
– нето површина објекта (m2)</p>
<p>
Ц
– јединична цена по m2, одређена одлуком УО (дин/m2)</p>
<p>
К
– коефиецијент – у зависности од врсте објекта</p>
<p>
при
чему је коефицијент:</p>
<p>
–
1,0 – за стамбене објекте,*</p>
<p>
–
0,9 – за индустријске објекте, привредно-производне хале, магацине и слично,*</p>
<p>
–
1,40 – за пословне објекте,*</p>
<p>
–
0,90 – за надзиђивање објеката.*</p>
<p>
Уколико
предмер и предрачун радова за одређени објекат није урађен у складу са грађевинским
стандардима, нормативима и кретањима на тржишту, а на предметни објекат не могу
да се примене критеријуми из претходног става овог члана, вредност грађевинског
дела објекта утврдиће комисија Јавног предузећа коју именује својим решењем директор
предузећа.</p>
<p>
Уколико
инвеститор прибавља грађевинску дозволу фазно, одвојено за архитектонско-грађевинске
радове и инсталатерске радове, вредност архитектонско-грађевинских радова је
70%, а вредност инсталатерских радова 30% од укупне минималне вредности радова.</p>
<p>
</p>
<p>
*Службени
гласник РС, број 87/2002</p>
<p>
</p>
<p>
Члан 5.</p>
<p>
Реализација
изградње склоништа везује се за реализацију припадајућих објеката, те се не могу
добити грађевинска и употребна дозвола за предметне објекте, без грађевинске и употребне
дозволе припадајућег склоништа.</p>
<p>
Изузетно,
уколико инвеститор због одређених урбанистичких разлога реализује градњу локације
у више фаза, при чему се склониште не гради у првој фази, обавезан је да у првој
фази прибави ближе услове за пројектовање склоништа и не може добити употребну дозволу
без претходне употребне дозволе за склониште.</p>
<p>
</p>
<p>
Члан 6.</p>
<p>
Коначан
износ накнаде за изградњу и одржавање склоништа утврђује се у поступку издавања
употребне дозволе, на основу стварне укупне вредности грађевинског дела објекта.</p>
<p>
Инвеститор
том приликом плаћа разлику вредности између коначног износа накнаде за изградњу
и одржавање склоништа и накнаде аконтационо утврђене у поступку издавања грађевинске
дозволе.</p>
<p>
</p>
<p>
Члан 7.</p>
<p>
Инвеститорима
који пруже потребне гаранције, може се одобрити плаћање обрачунате накнаде у више
месечних рата или уговором о компензационом послу.</p>
<p>
</p>
<p>
Члан 8.</p>
<p>
Инвеститорима
који измире обавезу уплате накнаде за изградњу и одржавање склоништа, сагласно овом
правилнику, Јавно предузеће издаје потврду, која представља основ за издавање грађевинске
дозволе.</p>
<p>
Инвеститорима,
који изводе радове из става 3. члан 2. („мале интервенције”) може се издати грађевинска
дозвола и без претходне потврде Јавног предузећа за склоништа.</p>
<p>
</p>
<p>
Остале услуге</p>
<p>
</p>
<p>
Члан 9.</p>
<p>
Јавно
предузеће ће вршити следеће услуге у оквиру своје делатности:</p>
<p>
-
преглед пројектне документације и издавања потврде инвеститорима који су ослобађени
од плаћања накнаде за изградњу и одржавање склоништа.</p>
<p>
-
преглед пројектне документације за склоништа ради давања мишљења.</p>
<p>
Цене
за наведене услуге одређује одлуком Управни одбор Јавног предузећа за склоништа.</p>
<p>
</p>
<p>
</p>
<p>
Члан 10.</p>
<p>
Цене
осталих услуга Јавног предузећа које напред нису наведене одредиће се према обрасцу:</p>
<p>
ЦУ
= К x ОЦР x Ч</p>
<p>
где:
ЦУ – укупна цена услуге (дин.),</p>
<p>
К
– коефицијент за обрачун зараде запосленог у ЈПС-у који услугу врши</p>
<p>
ОЦР
– основна цена рада у ЈПС (дин.)</p>
<p>
Ч
– број часова ангажовања запосленог на пружању услуга.</p>
<p>
</p>
<p>
Члан 11.</p>
<p>
Овај
правилник ступа на снагу осмог дана од дана објављивања у „Службеном гласнику РС”.</p>
<p>
</p>
<p>
Члан 12.</p>
<p>
Ступањем
на снагу овог правилника престаје да важи Правилник о начину обрачуна накнаде за
изградњу и одржавање склоништа и вршењу других услуга („Службени гласник РС”, број
64/2001).</p>
<p>
</p>
<p>
</p>
<p>
Број
1355</p>
<p>
У Београду,
5. септембра 2002. године</p>
<p>
Јавно
предузеће за склоништа</p>
<p>
Председник,</p>
<p>
Управног
одбора,</p>
<p>
Ђорђе Станичић, 
с.р.</p>
<p>
</p>

