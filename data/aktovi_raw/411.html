


	
	Zakon

	


	
			<p>На основу члана 34. став (7) и члана 35. став (7) Закона о странцима („Службени гласник РС”, број 24/18),</p>
			<p>Министар унутрашњих послова доноси</p>
			<p>ПРАВИЛНИК</p>
			<p>о изгледу обрасца о одбијању захтева за издавање визе на граничном прелазу и о изгледу обрасца о одбијању захтева за продужење рока важења визе</p>
			<p>"Службени гласник РС", број 63 од 17. августа 
			2018.</p>
			<p>Члан 1.</p>
			<p>Овим правилником се прописује изглед обрасца одлуке о одбијању захтева за издавање визе на граничном прелазу и изглед обрасца одлуке о одбијању захтева за продужење рока важења визе.</p>
			<p>Члан 2.</p>
			<p>Обрасци из члана 1. овог правилника (Образац број 1 и Образац број 2) одштампани су на папиру формата А4, димензија (210 x 297 mm) и дати су у Прилогу 1, који је одштампан уз овај правилник и чини његов саставни део.</p>
			<p>Члан 3.</p>
			<p>Странцу коме је одбијен захтев за издавање визе на граничном прелазу, полицијски службеник који обавља граничну проверу уручује одлуку о одбијању захтева за визу на граничном прелазу у коjoj се заокруживањем наводи један или више разлога за одбијање захтева. </p>
			<p>Странцу коме је одбијен захтев за продужење рока важења визе, надлежни орган уручује одлуку о одбијању захтева за продужење рока важења визе у којој се заокруживањем наводи један или више разлога за одбијање захтева. </p>
			<p>Члан 4.</p>
			<p>Овај правилник ступа на снагу осмог дана од дана објављивања у „Службеном гласнику  Републике Србије”, а почиње да се примењује 3. октобра 2018. године.</p>
			<p>Број 01-6724/18-3 </p>
			<p>У Београду, 10. августа  2018. године</p>
			<p>Министар,</p>
			<p>др Небојша Стефановић, с.р.</p>
			<p>Прилози</p>
			<p>Образац број 1 
			- ОДЛУКА О ОДБИЈАЊУ ЗАХТЕВА ЗА ВИЗУ НА ГРАНИЧНОМ ПРЕЛАЗУ</p>
			<p>Образац број 
			2 - ОДЛУКА О ОДБИЈАЊУ ЗАХТЕВА ЗА ПРОДУЖЕЊЕ РОКА ВАЖЕЊА ВИЗЕ</p>
	

