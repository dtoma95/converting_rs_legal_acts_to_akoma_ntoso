


	
	Zakon

	


	
			<p>На основу члана 13. став 3. и члана 15. став 3. Закона о извозу и увозу наоружања и војне опреме („Службени гласник РС”, број 107/14),</p>
			<p>Министар трговине, туризма и телекомуникација доноси</p>
			<p>ПРАВИЛНИК</p>
			<p>о обрасцу и садржини захтева за издавање дозволе, обрасцу дозволе и другим обрасцима који прате извоз и увоз наоружања и војне опреме</p>
			<p>"Службени гласник РС", број 96 од 11. децембра 
			2018.</p>
			<p>Члан 1.</p>
			<p>Овим правилником прописују се обрасци и садржина захтева за издавање дозволе, образац дозволе, обрасци и садржај захтева за издавање и обрасци и садржај сертификата и потврде који прате извоз и увоз наоружања и војне опреме, пружање брокерске услуге  и техничке помоћи, и то: </p>
			<p>1) образац захтева за издавање дозволе за извоз и увоз наоружања и војне опреме, пружање брокерских услуга и техничке помоћи;</p>
			<p>2) образац дозволе за извоз наоружања и војне опреме;</p>
			<p>3) образац дозволе за увоз наоружања и војне опреме;</p>
			<p>4) образац дозволе за пружање брокерских услуга;</p>
			<p>5) образац дозволе за пружање техничке помоћи;</p>
			<p>6) образац изјаве крајњег корисника са потврдом пријема робе;</p>
			<p>7) образац изјаве о употреби наоружања и војне опреме у сопственој производњи;</p>
			<p>8) образац захтева за издавање потврде о крајњем кориснику за увоз наоружања и војне опреме у сопственој производњи;</p>
			<p>9) образац потврде о крајњем кориснику за увоз наоружања и војне опреме у сопственој производњи (End User Certificate);</p>
			<p>10) образац захтева за издавање међународног увозног сертификата;</p>
			<p>11) образац међународног увозног сертификата (International Import Certificate);</p>
			<p>12) образац потврде о пријему наоружања и војне опреме (Delivery Verification Certificate).</p>
			<p>Обрасци из става 1. овог члана одштампани су уз овај правилник и чине његов саставни део.</p>
			<p>Члан 2.</p>
			<p>Даном ступања на снагу овог правилника престаје да важи Правилник о обрасцу и садржини захтева за издавање дозволе, обрасцу дозволе и другим обрасцима који прате извоз и увоз наоружања и војне опреме („Службени гласник РС”, број 28/15).</p>
			<p>Члан 3.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
			<p>Број 335-13-145/2018-10</p>
			<p>У Београду, 5. децембра 2018. године</p>
			<p>Министар, </p>
			<p>Расим Љајић, с.р. </p>
			<p>Прилози</p>
			<p>
			Захтев за издавање дозволе за извоз наоружања и војне опреме</p>
			<p>
			Захтев 
			за издавање дозволе за увоз наоружања и војне опреме</p>
			<p>
			Захтев 
			за издавање дозволе за пружање брокерских услуга 
			у вези са наоружањем и војном опремом</p>
			<p>
			Захтев 
			за издавање дозволе за пружање 
			услуге техничке помоћи у вези са наоружањем и војном опремом;</p>
			<p>
			
			Дозвола за увоз наоружања и војне опреме</p>
			<p>
			
			Дозвола за пружање брокерских услуга у вези са 
			наоружањем и војном опремом</p>
			<p>
			
			Дозвола за пружање услуге техничке помоћи у вези са наоружањем и 
			војном опремом</p>
			<p>
			
			Захтев за издавање сертификата крајњег корисника за наоружање и 
			војну опрему (EUC)</p>
			<p>
			Сертификат крајњег 
			корисника</p>
			<p>
			Захтев за издавање међународног увозног сертификата 
			за наоружање и војну опрему (International Import Certificate)</p>
			<p>
			Међународни увозни 
			сертификат за наоружање и војну опрему</p>
			<p>
			Захтев за издавање потврде 
			о пријему наоружања и војне опреме (Delivery Verification 
			Certificate)</p>
			<p>
			Потврда о пријему 
			наоружања и војне опреме</p>
	

