


	
	Zakon


				<p>На основу члана 31. став 2. Закона о сточарству („Службени гласник РС”, број 41/09),</p>
				<p>Министар пољопривреде, шумарства и водопривреде доноси</p>
				<p></p>
	<p></p>
	<p>ПРАВИЛНИК</p>
				<p>о условима за признавање нових раса, линија и хибрида домаћих животиња</p>
				<p>
				"Службени гласник РС", број 16 од 11. марта 2011.</p>
	<p></p>
	<p></p>
	<p>Члан 1.</p>
				<p>Овим правилником прописују се услови за признавање нових раса, линија и хибрида домаћих животиња.</p>
				<p></p>
	<p>Члан 2. </p>
				<p>Услови за признавање нових раса, линија и хибрида домаћих животиња јесу:</p>
				<p>1) производне и морфолошке особине раса, линија и хибрида домаћих животиња не могу се значајније мењати најмање три задње генерације;</p>
				<p>2) расе, линије и хибриди домаћих животиња морају да имају видљиве особине које их разликују од других раса, линија и хибрида домаћих животиња унутар врсте којој припадају;</p>
				<p>3) расе, линије и хибриди домаћих животиња морају да буду географски одређени и ограничени;</p>
				<p>4) расе, линије и хибриди домаћих животиња морају да буду прилагођени условима гајења на одређеном географском подручју;</p>
				<p>5) да постоји значајна генетска удаљеност расе, линије и хибрида домаћих животиња од других сродних раса, линија и хибрида домаћих животиња;</p>
				<p>6) ефективна величина популације расе, линије и хибрида домаћих животиња мора да буде најмање 50.</p>
				<p>Ефективна величина популације, у смислу овог правилника, јесте одређена величина популације која има исту количину случајности генетске структуре, као и права популација и изражава се </p>
				<p>у облику формуле: <img src="http://www.pravno-informacioni-sistem.rs/SlGlasnikPortal/slike/formula_opt.jpeg&amp;doctype=reg&amp;abc=cba&amp;eli=true&amp;eliActId=421614&amp;regactid=421614" alt="formula.tif"></img>, где је ефективна величина популације означена ознаком: „Nе”, број мушких приплодних животиња означен ознаком: „nm”, а број женских приплодних животиња означен ознаком: „nž”.</p>
				<p></p>
	<p>Члан 3.</p>
				<p>Поред услова из члана 2. овог правилника, за признавање нових раса, линија и хибрида домаћих животиња морају да се испуне и услови у погледу достављања података и спровођења испитивања, у складу са одредбама овог правилника. </p>
				<p></p>
	<p>Члан 4.</p>
				<p>Признавање нових раса, линија и хибрида домаћих животиња може да се обавља под условом да се доставе следећи подаци:</p>
				<p>1) име и адреса, односно назив и седиште лица које покреће поступак за признавање нових раса, линија и хибрида домаћих животиња;</p>
				<p>2) опис расе, линије и хибрида домаће животиње, и то:</p>
				<p>(1) број мушких и женских грла,</p>
				<p>(2) телесне мере,</p>
				<p>(3) телесна маса по фазама развоја домаће животиње у односу на старост,</p>
				<p>(4) облик (морфологија) тела,</p>
				<p>(5) производне особине (плодност, млечност, прираст, количина и квалитет меса, способност преживљавања и др.),</p>
				<p>(6) прилагођеност околини и климатским условима,</p>
				<p>(7) исхрана и технологија гајења,</p>
				<p>(8) остале особине (склоност болестима, осталим здравственим поремећајима и др.);</p>
				<p>3) оцена производних особина и других обављених испитивања.</p>
				<p></p>
	<p>Члан 5.</p>
				<p>Признавање нових раса, линија и хибрида домаћих животиња може да се обавља под условом да се спроведу одговарајућа испитивања. </p>
				<p>Испитивањима из става 1. овог члана одређују се производне особине, параметри препознатљивости, односно разликовања раса, линија и хибрида домаћих животиња, могућности утврђивања њихове уједначености и постојаности узимајући у обзир и особине потребне за њихово привредно искоришћавање.</p>
				<p></p>
	<p>Члан 6.</p>
				<p>Испитивања из члана 5. овог правилника односе се на: </p>
				<p>1) упоредну анализу телесних мера, телесне масе и облика (морфологије) тела домаћих животиња и њихове разлике у најмање три задње генерације за расу, линију и хибрид;</p>
				<p>2) анализу производних особина домаћих животиња (плодност, млечност, прираст, количина и квалитет меса, способност преживљавања и др.);</p>
				<p>3) утврђивање способности прилагођавања домаћих животиња на околину, климатске услове и остале појаве (склоност болестима, осталим здравственим поремећајима и др.);</p>
				<p>4) потврђивање значајних генетских разлика домаћих животиња молекуларним методама (ДНК анализа).</p>
				<p>Ако су подаци који се односе на популацију домаћих животиња приближно слични подацима који се односе на већ признату популацију домаћих животиња обављају се и додатна испитивања, ради потврђивања њихове различитости, односно сличности.</p>
				<p></p>
	<p>Члан 7.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p></p>
				<p>Број 110-00-00296/2010-09</p>
				<p>У Београду, 3. марта 2011. године</p>
				<p>Министар,</p>
				<p>др Саша Драгин,
				с.р.</p>
	
