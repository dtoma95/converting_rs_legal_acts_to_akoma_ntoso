





<p>На основу члана 19. Закона о испитивању, жигосању и обележавању ватреног оружја и муниције („Службени гласник Републике Србије”, број
46/95),</p>

<p>Министар надлежан за послове индустрије
у споразуму са министром
надлежним за унутрашње послове, доноси</p>

<p></p>

<p></p>

<p>ПРАВИЛНИК</p>

<p>


о условима, начину и поступку испитивања, жигосања и обележавања ватреног оружја 
и муниције</p>

<p>„Службени
гласник РС”, број 28 од 21. јуна 1996.</p>

<p></p>

<p></p>

<p>Члан
1.</p>

<p>Овим правилником
утврђују се услови, начин, поступак и врсте испитивања, односно контроле
ватреног оружја, муниције, елемента муниције и направа, начин жигосања,
обележавања и контроле паковања муниције и одређују знакови за жигосање и
обележавање, односно жиг, облик и садржина потврде и налепнице за обележавање
муниције.</p>

<p></p>

<p>Члан
2.</p>

<p>Испитивање, жигосање
и обележавање ватреног оружја, муниције, елемената муниције и направа обавља се
ради потврђивања њихове исправности и квалитета према прописаним стандардима,
техничким нормативима и нормама квалитета.</p>

<p></p>

<p>Члан
3.</p>

<p>Ватрено оружје и
направе испитују се ако је извршена:</p>

<p>1) замена неког
битног конструктивног дела уз подешавање дела у склопу оружја;</p>

<p>2) промена
димензија;</p>

<p>3) промена
отпорности битних конструктивних делова изазвана механичком или неком другом
обрадом (ковањем, глодањем, стругањем, бушењем, заваривањем, брушењем,
еродирањем, гравирањем и др.).</p>

<p></p>

<p>Члан
4.</p>

<p>Испитивање ватреног
оружја обухвата контролу оружја пре торментације, торментацију и контролу после
торментације.</p>

<p></p>

<p>Члан
5.</p>

<p>Контрола ватреног
оружја пре торментације обухвата:</p>

<p>1) контролу нанетих
ознака на оружју;</p>

<p>2) визуелну
контролу;</p>

<p>3) контролу
димензија;</p>

<p>4) контролу
сигурности функционисања оружја.</p>

<p></p>

<p>Члан
6.</p>

<p>Контролом нанетих
ознака проверава се да ли се на једном од битних конструктивних делова оружја
налазе следећа обележја:</p>

<p>1) назив, фирма или
фабрички знак који носи произвођач;</p>

<p>2) серијски број за
евидентирање оружја;</p>

<p>3) ознака модела
која омогућава идентификацију оружја;</p>

<p>4) назив метка који
се може испаљивати из цеви.</p>

<p></p>

<p>Члан
7.</p>

<p>Визуелном контролом
проверава се квалитет површинске обраде, постојање површинских дефеката,
нечистоћа и корозија на оружју, грешке при раду битних конструктивних делова,
деформације цеви или лежишта.</p>

<p></p>

<p>Члан
8.</p>

<p>Контролом димензија
проверава се калибар цеви, димензија лежишта метка, величина зазора између чела
цеви и баскиле, дужина цеви и сигурност брављења.</p>

<p></p>

<p>Члан
9.</p>

<p>Контролом сигурности
функционисања оружја проверавају се механизми за: пуњење полуаутоматског оружја
(убацивање метка у цеви, извлачење метка из цеви, избацивање метка), затварање,
окидање и опаљење метка, запињање и кочење и други механизми посебно значајни
за правилно и безбедно функционисање и ношење оружја.</p>

<p></p>

<p>Члан
10.</p>

<p>Торментација се врши
на готовом оружју или битним конструктивним деловима оружја испаљивањем по два
торментачна метка.</p>

<p>Готовим оружјем, у
смислу овог правилника, сматра се и оружје које се накнадно брунира или
гравира, као и оружје склопљено од испитаних битних конструктивних делова.</p>

<p>Код вишецевног
оружја, свака цев се испитује испаљивањем по два торментачна метка по цеви, а
код револвера свако лежите у добошу испитује се испаљивањем по једног
торментачног метка.</p>

<p></p>

<p>Члан
11.</p>

<p>Контрола оружја
после торментације обухвата проверу сигурности функционисања оружја, визуелну
контролу и димензионалну контролу.</p>

<p></p>

<p>Члан
12.</p>

<p>Испитивање муниције
и елемената муниције врши се проверавањем узетих узорака сваке поједине серије
произведене муниције.</p>

<p></p>

<p>Члан
13.</p>

<p>Муниција се пакује у
амбалажу погодну за руковање. Јединица основног паковања затвара се на прописан
начин и обележава се следећим ознакама:</p>

<p>1) назив или знак
произвођача или онога за кога се муниција лаборише;</p>

<p>2) назив метка према
стандардима;</p>

<p>3) индентификациони
број серије и број метака у основном паковању.</p>

<p>На муницију високих
перформанси и торментачну муницију ставља се додатна ознака која јасно
упозорава да се муниција не може користити у нормалним условима експлоатације
оружја и из оружја које није било подвргнуто специјалном испитивању.</p>

<p></p>

<p>Члан
14.</p>

<p>Жигосање ватреног
оружја и направа врши се ако је испитивањем утврђено да испуњавају услове
прописане стандардима, техничким нормативима и нормама квалитета.</p>

<p></p>

<p>Члан
15.</p>

<p>Жигосање ватреног
оружја и направа врши се после испитивања тако што се на битним конструктивним
деловима на видљив начин утискују торментачни жигови дати у Прилогу 1. који је
одштампан уз овај правилник и чини његов саставни део.</p>

<p>Битни конструктивни
делови из става 1. овог члана јесу:</p>

<p>1) свака цев и
глава, усадник, навлака, затварач (тело и глава затварача), сандук, код свих
врста оружја, сем револвера;</p>

<p>2) цев, добош,
усадник, код револвера;</p>

<p>3) цев, свако
лежиште и затварач (тело и глава затварача), код оружја чије лежиште није
израђено у цеви.</p>

<p></p>

<p>Члан
16.</p>

<p>За ватрено оружје и
направе за које је у поступку испитивања утврђено да испуњавају прописане
услове издаје се писана потврда на Обрасцу број 1. који је одштампан уз овај
правилник и чини његов саставни део.</p>

<p>Потврда садржи:
врсту испитиваног оружја, односно направе, отисак утиснутог жига и друге
прописане ознаке за ватрено оружје, односно направе, врсту испитивања, место и
датум испитивања.</p>

<p></p>

<p>Члан
17.</p>

<p>Обележавање муниције
и елемената муниције врши се после утврђивања испуњености услова прописаним
стандардима, техничким нормативима и нормама квалитета.</p>

<p>У свако паковање
муниције, односно елемената муниције за које је утврђено да испуњавају
прописане услове ставља се писана потврда о извршеном испитивању, а на омоту
паковања прописана налепница.</p>

<p></p>

<p>Члан
18.</p>

<p>Писана потврда о
извршеном испитивању муниције, односно елемената муниције издаје се на Обрасцу
број 2, који је одштампан уз овај правилник и чини његов саставни део.</p>

<p>Налепница која се
ставља на свако паковање муниције односно елемената муниције израђује се од
хартије или другог одговарајућег материјала и има облик траке, а димензије
налепнице зависе од величине омота на који се налепница ставља.</p>

<p>Налепница садржи
податке о организацији која је извршила испитивање и обележавање муниције,
односно елемената муниције и утиснут жиг коначног пријема означен под редним
бројем 11. Прилога 1.</p>

<p></p>

<p>Члан
19.</p>

<p>Даном ступања на
снагу овог правилника престаје да важи Правилник о поступку за испитивање и
жигосање, односно обележавање ручног ватреног оружја, муниције и ручних апарата
(„Службени гласник СРС”, број 15/73).</p>

<p></p>

<p>Члан
20.</p>

<p>Овај правилник ступа
на снагу осмог дана од дана објављивања у „Службеном гласнику Републике
Србије”.</p>

<p></p>

<p>Број 110-00-3/96-01</p>

<p>У Београду, 29. маја
1996. године</p>

<p>Министар</p>

<p>индустрије,</p>

<p>мр 
Оскар Фодор, с.р.</p>

<p>Министар</p>

<p>унутрашњих послова,</p>

<p>Зоран Соколовић, с.р.</p>

<p></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/65adbb7c-a5aa-4fc0-a2a3-7b5b74e5a95c.image&amp;doctype=reg&amp;abc=cba&amp;eli=true&amp;eliActId=419580&amp;regactid=419580" width="614" height="864"></img></p>

<p><img src="http://www.pravno-informacioni-sistem.rs/SlGlasnikPortal/slike/3da37704-ba51-4f58-87d1-619300b25461.image&amp;doctype=reg&amp;abc=cba&amp;eli=true&amp;eliActId=419580&amp;regactid=419580" width="624" height="814"></img></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/60843755-06f9-40f0-9ccb-69ca00659cfc.image&amp;doctype=reg&amp;abc=cba&amp;eli=true&amp;eliActId=419580&amp;regactid=419580" width="407" height="292"></img></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/d14deb3e-71bd-4003-8df0-030a043ad500.image&amp;doctype=reg&amp;abc=cba&amp;eli=true&amp;eliActId=419580&amp;regactid=419580" width="419" height="283"></img></p>

<p></p>

<p></p>



