


	
	Zakon

	


	
			<p>На основу члана 178. став 3. Закона о полицији („Службени гласник РС”, бр. 6/16 и 24/18), </p>
			<p>Министар унутрашњих послова доноси</p>
			<p>ПРАВИЛНИК  </p>
			<p>о наградама и признањима у Министарству унутрашњих послова</p>
			<p>"Службени гласник РС", број 38 од 18. маја 2018.</p>
			<p>Уводна одредба</p>
			<p>Члан 1.</p>
			<p>Овим правилником прописују се врсте награда и признања које додељује Министарство унутрашњих послова (у даљем тексту: Министарство), начин и поступак доделе и критеријуми и мерила за њихову доделу.</p>
			<p>Врсте награда и признања</p>
			<p>Члан 2.</p>
			<p>Награде се додељују у виду годишње награде, пригодне награде и новчане награде, а признања се додељују у виду медаље и захвалнице.</p>
			<p>Члан 3.</p>
			<p>Годишња награда представља награду која се додељује запосленом за остварене изузетне резултате у обављању полицијских послова, очувању и унапређењу безбедности, односно за други радни допринос у току календарске године.</p>
			<p>Годишња награда се додељује за категорије најхрабрији полицијски службеник, најпосвећенији полицијски службеник и омиљени колега.</p>
			<p>Годишња награда додељује се у виду статуе и/или у новцу у висини највише до две просечне нето плате исплаћене у Министарству у месецу који претходи месецу исплате годишње награде.</p>
			<p>Члан 4.</p>
			<p>Пригодна награда представља награду која се додељује запосленом приликом одласка у пензију за дугогодишњи савестан и професионални рад.</p>
			<p>Пригодна награда додељује се у виду поклона оружја или друге покретне ствари.</p>
			<p>Оружје се може доделити ако су испуњени услови предвиђени прописима о набављању, држању и ношењу оружја и муниције.</p>
			<p>Вредност поклоњене покретне ствари из става 2. овог члана може бити у висини највише до две просечне нето плате исплаћене у Министарству у месецу који претходи месецу исплате годишње награде.</p>
			<p>Члан 5.</p>
			<p>Новчана награда представља награду која се додељује запосленом за остварене изузетне резултате у конкретном догађају, а који је у вези са обављањем полицијских послова, као и за други радни допринос. </p>
			<p>Висина новчане награде из става 1. овог члана износи највише до једне просечне нето плате исплаћене у Министарству у месецу који претходи месецу исплате годишње награде.</p>
			<p>Члан 6.</p>
			<p>Медаља представља признање у виду одличја које се може доделити као медаља за храброст,  медаља за посвећеност служби и медаља за заслуге.</p>
			<p>Члан 7.</p>
			<p>Медаља за храброст има три степена (златна, сребрна и бронзана) и додељује се полицијском службенику за учињено дело у коме је исказана изузетна лична храброст и пожртвованост и у коме је дошло до заштите људских живота или материјалних добара.</p>
			<p>Медаља за храброст може се доделити и посмртно члановима уже породице полицијског службеника који је изгубио живот у обављању службе или поводом обављања службе.</p>
			<p>Члановима уже породице, у смислу овог правилника, сматрају се: супружник, ванбрачни партнер, деца, усвојеници, унуци, родитељи, усвојитељи и браћа и сестре полицијског службеника.</p>
			<p>Медаља за храброст првог и другог степена израђена је у пречнику 40 mm (±1%) и маси 45 g (±1%), док је медаља трећег степена израђена у пречнику 40 mm (±1%) и маси 32 g (±1%).</p>
			<p>(а) медаља за храброст првог степена је израђена од сребра чистоће 925/000 која је галвански пресвучена златом;</p>
			<p>(б) медаља за храброст другог степена је израђена од сребра чистоће 925/000;</p>
			<p>(ц) медаља за храброст трећег степена је израђена од бакра (99% Cu).</p>
			<p>На лицу медаље, у централном делу  налази се текст МЕДАЉА ЗА ХРАБРОСТ (ћирилично писмо, фонт BOOKMAN OLD STYLE), који је оивичен декоративним флоралним орнаментом, док се по ободу медаље налази текст МИНИСТАРСТВО УНУТРАШЊИХ ПОСЛОВА (ћирилично писмо, фонт ARIAL), који је двема тачкама одвојен од текста РЕПУБЛИКА СРБИЈA (ћирилично писмо, фонт ARIAL). Лице медаље је обојено плавом бојом. На наличју медаље у централном делу  налази се мали грб Републике Србије оивичен ловоровим венцем. Наличје медаље је обојено плавом бојом.</p>
			<p>На врху медаље налази се троугаони носач израђен од црвене моариране свиле.</p>
			<p>Саставни део медаље је врпца заменица црвене боје димензија 36 x 9 mm. На врпци заменици се налазе уздужно постављени метални правоугаоници који означавају степен медаље – три за први степен, два за други степен и један за трећи степен. На врпци заменици за медаљу за храброст метални правоугаоници су од бакра који је галвански пресвучен златом.</p>
			<p>Медаља се додељује са кожном кутијом и кожним тубусом црвене боје као и одговарајућом повељом. На кутији и тубусу налази се утиснут приказ значке Министарства.</p>
			<p>Члан 8.</p>
			<p>Медаља за посвећеност служби има три степена (златна, сребрна и бронзана) и додељује се запосленом у Министарству за континуиран, вишегодишњи допринос на унапређењу рада и угледа Министарства.</p>
			<p>Медаља за посвећеност служби првог и другог степена израђена је у пречнику 40 mm (±1%) и маси 45 g (±1%), док је медаља трећег степена израђена у пречнику 40 mm (±1%) и маси  32 g (±1%).</p>
			<p>(а) медаља за посвећеност служби првог степена је израђена од сребра чистоће 925/000 која је галвански пресвучена златом;</p>
			<p>(б)медаља за посвећеност служби другог степена је израђена од сребра чистоће 925/000;</p>
			<p>(ц) медаља за посвећеност служби трећег степена је израђена од бакра (99% Cu).</p>
			<p>На лицу медаље, у централном делу налази се текст МЕДАЉА ЗА ПОСВЕЋЕНОСТ СЛУЖБИ (ћирилично писмо, фонт BOOKMAN OLD STYLE), који је оивичен декоративним флоралним орнаментом, док се по ободу медаље налази текст МИНИСТАРСТВО УНУТРАШЊИХ ПОСЛОВА (ћирилично писмо, фонт ARIAL), који је двема тачкама одвојен од текста РЕПУБЛИКА СРБИЈА (ћирилично писмо, фонт ARIAL). Лице медаље је обојено плавом бојом. На наличју медаље у централном делу налази се мали грб Републике Србије оивичен ловоровим венцем. Наличје медаље је обојено плавом бојом. </p>
			<p>На врху медаље налази се троугаони носач израђен од црвене моариране свиле.</p>
			<p>Саставни део медаље је врпца заменица црвене боје димензија 36 x 9 mm. На врпци заменици се налазе уздужно постављени метални правоугаоници који означавају степен медаље – три за први степен, два за други степен и један за трећи степен. На врпци заменици за медаљу за посвећеност служби метални правоугаоници су од бакра који је галвански пресвучен сребром.</p>
			<p>Медаља се додељује са кожном кутијом и кожним тубусом црвене боје као и одговарајућом повељом. На кутији и тубусу налази се утиснут приказ значке Министарства.</p>
			<p>Члан 9.</p>
			<p>Медаља за заслуге има три степена (златна, сребрна и бронзана) и додељује се запосленом у Министарству и појединцу ван Министарства за изузетан допринос и постигнуте резултате у области унутрашњих послова, одбране и безбедности.</p>
			<p>Медаља за заслуге првог и другог степена израђена је у пречнику 40 mm (±1%) и маси 45 g (±1%), док је медаља трећег степена израђена у пречнику 40 mm (±1%) и маси 32 g (±1%).</p>
			<p>(а) медаља за заслуге првог степена је израђена од сребра чистоће 925/000 које је галвански пресвучено златом;</p>
			<p>(б) медаља за заслуге другог степена је израђена од сребра чистоће 925/000;</p>
			<p>(ц) медаља за заслуге трећег степена је израђена од бакра (99% Cu).</p>
			<p>На лицу медаље, у централном делу налази се текст МЕДАЉА ЗА ЗАСЛУГЕ (ћирилично писмо, фонт BOOKMAN OLD STYLE), који је оивичен декоративним флоралним орнаментом, док се по ободу медаље налази текст МИНИСТАРСТВО УНУТРАШЊИХ ПОСЛОВА (ћирилично писмо, фонт ARIAL), који је двема тачкама одвојен од текста РЕПУБЛИКА СРБИЈА (ћирилично писмо, фонт ARIAL). Лице медаље је обојено плавом бојом. На наличју медаље у централном делу налази се мали грб Републике Србије оивичен ловоровим венцем. Наличје медаље је обојено плавом бојом. </p>
			<p>На врху медаље налази се троугаони носач израђен од црвене моариране свиле.</p>
			<p>Саставни део медаље је врпца заменица црвене боје димензија  36 x 9 mm. На врпци заменици се налазе уздужно постављени метални правоугаоници који означавају степен медаље – три за први степен, два за други степен и један за трећи степен. На врпци заменици за медаљу за заслуге метални правоугаоници су од бакра.</p>
			<p>Медаља се додељује са кожном кутијом и кожним тубусом црвене боје као и одговарајућом повељом. На кутији и тубусу налази се утиснут приказ значке Министарства.</p>
			<p>Члан 10.</p>
			<p>Изглед, форма и садржина медаља одштампан је уз овај правилник и чини његов саставни део.</p>
			<p>Члан 11.</p>
			<p>Захвалница представља писано признање органима територијалне аутономије и локалне самоуправе, другим органима и установама, невладиним и другим организацијама и појединцима, као и полицијским службеницима страних држава за остварену међународну полицијску сарадњу или успешно изведене акције на пољу сузбијања међународног криминала.</p>
			<p>Захвалница се додељује и запосленом у Министарству за радни допринос.</p>
			<p>Начин и поступак за доделу награда и признања</p>
			<p>Члан 12.</p>
			<p>За поступак доделе награда и признања образује се Комисија за награђивање, осим за доделу годишње награде у категорији омиљени колега.</p>
			<p>Председника и заменика Комисије за награђивање и три члана именује решењем министар унутрашњих послова (у даљем тексту: министар), на период од три године.</p>
			<p>Комисија за награђивање разматра предлоге за доделу награда и признања и доставља их министру, заједно са својим ставом, на коначно одлучивање.</p>
			<p>Избор за годишњу награду у категорији омиљени колега врши се електронским гласањем од стране запослених у Министарству, путем Интранет странице Министарства.</p>
			<p>Члан 13. </p>
			<p>Предлог за доделу награда и признања може поднети руководилац организационе јединице у којој је распоређен запослени у Министарству, као и руководилац организационе јединице са којом орган територијалне аутономије и локалне самоуправе, други орган и установа, невладина и друга организација или појединац остварује сарадњу.</p>
			<p>Директор полиције и руководиоци организационих јединица који у вршењу послова свог делокруга остварују међународну сарадњу, достављају предлог за доделу признања полицијским службеницима страних држава за остварену међународну полицијску сарадњу или успешно изведене акције на пољу сузбијања међународног криминала.</p>
			<p>Предлог за доделу награда и признања доставља се Комисији за награђивање у року од 60 дана пре дана одређеног за доделу награда и признања.</p>
			<p>Члан 14.</p>
			<p>Предлог за доделу награда и признања доставља се у писаној форми и мора да садржи: име и презиме, назив радног места и чин/звање запосленог, назив организационе јединице у којој је запослен, опис дела, акције или изузетног подвига због којег се предлаже додела награда или признања, утврђено чињенично стање и образложење разлога за доделу награде или признања.</p>
			<p>Члан 15.</p>
			<p>Награде и признања додељује министар, а уручује их министар или лице које он одреди.</p>
			<p>Награде и признања свечано се уручују на Дан Министарства, а изузетно се могу уручити и другог дана, ако за тим постоји потреба.</p>
			<p>Годишња награда додељује се почетком календарске године, за резултате и допринос остварене у претходној календарској години.</p>
			<p>Kритеријуми и мерила за доделу награда и признања</p>
			<p>Члан 16.</p>
			<p>Критеријум за доделу награде или признања представља допринос сваког појединца који својим радом, активношћу, ангажовањем или резултатима допринесе извршавању, развоју или унапређењу полицијских послова, очувању и унапређењу безбедности.</p>
			<p>Мерила представљају вредновање сваког појединачног доприноса из става 1. овог члана, односно оцену:</p>
			<p>1)  надпросечних резултата у обављању послова и задатака;</p>
			<p>2) заслуга у развоју или унапређењу послова из надлежности Министарства, а у вези су са обављањем полицијских послова;</p>
			<p>3) излагања животној или здравственој опасности ради откривања извршилаца кривичног дела, приликом извршавања послова заштите и спасавања људи и имовине или приликом оперативних акција Министарства које својим резултатима афирмишу послове и рад Министарства као целине;</p>
			<p>4)  учешћа у међународним активностима од изузетног значаја за безбедност Републике Србије или међународни углед Министарства унутрашњих послова;</p>
			<p>5) уштеде и рационализације трошења буџетских средстава, као и капацитета Министарства;</p>
			<p>6) пројектних или других активности које су довеле до квалитативних и квантитативних резултата који су испунили специфичне циљеве и сврху пројекта, односно успоставили оперативни систем рада, веб оријентисан информациони систем, односно на било који други начин дали значајан допринос унапређењу послова из надлежности Министарства и</p>
			<p>7)  научно-истраживачког рада који доприноси унапређењу послова из надлежности Министарства.</p>
			<p>Завршна одредба</p>
			<p>Члан 17.</p>
			<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
			<p>01 број 4309/18-4</p>
			<p>У Београду, 18. маја 2018. године</p>
			<p>Министар,</p>
			<p>др Небојша Стефановић, с.р.</p>
			<p>Прилози</p>
			<p>
			Прилог 
			1 - Медаља за храброст</p>
			<p>
			Прилог 
			2 - Медаља за посвећеност служби</p>
			<p>
			Прилог 
			3 - Медаља за заслуге</p>
	

