





<p>На
основу члана 99. тачка 4. Устава СРЈ, а ради извршавања члана 45. Закона о
путним исправама југословенских држављана (“Службени лист СРЈ”, бр. 33/96),
Савезна влада доноси</p>

<p></p>

<p></p>

<p>ОДЛУКА</p>

<p>


о обрасцу захтева за издавање путне исправе и визе</p>

<p>„Службени
лист СРЈ”, број 5 од 31. јануара 1997.</p>

<p></p>

<p></p>

<p>1. Овом одлуком
прописује се образац захтева за издавање пасоша, заједничког пасоша,
дипломатског пасоша, службеног пасоша, путног листа и визе.</p>

<p></p>

<p>2. Образац захтева
из тачке 1. ове одлуке је димензија 14,5x21 cm, а израђен је од картона.</p>

<p></p>

<p>3. Образац захтева
за издавање пасоша, заједничког пасоша и визе (образац бр. 1), који се подноси
органу надлежном за издавање путних исправа и виза, садржи: на првој страници,
у горњем левом углу - место за упис назива и седишта органа коме се захтев
подноси, изнад линије дужине 5 cm, а у горњем десном углу - место за
фотографију димензија 3,5x4,5 cm, текст: „Захтев за издавање пасоша,
заједничког пасоша и визе” и рубрике за упис података о подносиоцу захтева у
складу са чл. 35, 37, 40. и 42. Закона о путним исправама југословенских
држављана, као и место за потпис подносиоца захтева и датум подношења захтева.</p>

<p></p>

<p>4. Образац захтева
за издавање пасоша, путног листа и визе (образац бр. 2), који се подноси у
дипломатском или конзуларном представништву Савезне Републике Југославије,
садржи: на првој страници у горњем левом углу - место за упис назива и седишта
дипломатског или конзуларног представништва Савезне Републике Југославије коме
се захтев подноси, изнад линије дужине 5 cm, а у горњем десном углу - место за
фотографију димензије 3,5x4,5 cm, текст: „Захтев за издавање пасоша, путног
листа и визе” и рубрике за упис података о подносиоцу захтева у складу са чл.
36, 37. и 42. Закона о путним исправама југословенских држављана, као и место
за потпис подносиоца захтева и датум подношења захтева.</p>

<p></p>

<p>5. Обрасци захтева
из тач. 3. и 4. ове одлуке, на другој страници садрже и рубрике у које службено
лице уписује податке о примљеном захтеву, и то: редни број, број деловодног
протокола, датум пријема захтева, податке о наплаћеној такси за издавање
пасоша, заједничког пасоша, путног листа и визе и прописаној такси за поднесак,
накнади за образац пасоша, заједничког пасоша, путног листа и визе, место за
потпис службеног лица и прилог, као и податке о издатом пасошу, заједничком
пасошу, путном листу и визи, и то: редни број, врста путне исправе, број путне
исправе, број и врста визе, датум издавања, потпис службеног лица које је
захтев решило, потпис службеног лица које је уручило или доставило пасош,
заједнички пасош, путни лист и визу, датум уручења, потпис примаоца путне
исправе и место за штамбиљ.</p>

<p></p>

<p>6. Образац захтева
за издавање дипломатског - службеног пасоша и издавање визе (образац бр. 3) на
првој страници, садржи: у горњем левом углу - простор за утискивање штамбиља
државног органа - подносиоца захтева, а у десном углу - место за фотографију
подносиоца захтева, текст: „Захтев за издавање дипломатског - службеног пасоша
и за издавање визе”, рубрике за уписивање података о подносиоцу захтева и лицу
за које се тражи издавање дипломатског и службеног пасоша и за издавање визе, и
то: јединствени матични број грађана, презиме и име, дан, месец и година
рођења, место, општина и република рођења, пол, пребивалиште и адреса стана,
занимање - функција, назив и адреса органа, односно организације у којој ради,
подаци о регулисаној војној обавези, циљ и сврха путовања, држава у коју
путује, трајање путовања, место за потпис овлашћеног лица државног органа и
место за печат.</p>

<p>Образац захтева из
става 1. ове тачке на другој страници садржи рубрике у које службено лице
Савезног министарства за иностране послове уписује податке о примљеном захтеву,
и то: редни број, број деловодног протокола, датум пријема захтева, место за
потпис службеног лица, као и податке о издатом пасошу или визи, и то: врста
пасоша, врста визе, серијски број пасоша, број визе, датум издавања пасоша,
датум издавања визе, рок важења визе, број одобрених путовања, потпис службеног
лица које је захтев решило, потпис службеног лица које је уручило - доставило
пасош, датум уручења-отпреме и потпис примаоца путне исправе.</p>

<p></p>

<p>7. Обрасци захтева
из тач. 3, 4. и 6. ове одлуке одштампани су уз ову одлуку и чине њен саставни
део.</p>

<p></p>

<p>8. Ова одлука ступа
на снагу 1. марта 1997. године.</p>

<p></p>

<p>
Савезна влада</p>

<p>Е. п. бр. 20</p>

<p>23. јануара 1997.
године</p>

<p>Београд</p>

<p>Председник,</p>

<p>др 
Радоје Контић, с. р.</p>

<p></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/3e42b2f8-5cca-472e-b684-899ae7a36d41.image&amp;doctype=reg&amp;abc=cba&amp;eli=true&amp;eliActId=235672&amp;regactid=235672" width="624" height="834"></img></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/6bfa55e3-2e87-404f-8d53-260d4cd2a8a0.image&amp;doctype=reg&amp;abc=cba&amp;eli=true&amp;eliActId=235672&amp;regactid=235672" width="624" height="832"></img></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/9dbc0fca-15bd-49c1-9f0b-0860c729209e.image&amp;doctype=reg&amp;abc=cba&amp;eli=true&amp;eliActId=235672&amp;regactid=235672" width="624" height="820"></img></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/488a9b94-9d93-4dbf-8862-361a128f6341.image&amp;doctype=reg&amp;abc=cba&amp;eli=true&amp;eliActId=235672&amp;regactid=235672" width="623" height="832"></img></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/b62c49cf-0d6b-4033-8dc1-b55ec0d72d71.image&amp;doctype=reg&amp;abc=cba&amp;eli=true&amp;eliActId=235672&amp;regactid=235672" width="623" height="848"></img></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/40c4ce37-4f8f-4139-a0b4-a1a033e16d15.image&amp;doctype=reg&amp;abc=cba&amp;eli=true&amp;eliActId=235672&amp;regactid=235672" width="623" height="433"></img></p>

<p></p>

<p></p>



