


	
	Zakon

	


				<p>На основу члана 72. став 1. тачка 11) Закона о граничној контроли („Службени гласник РС”, број 24/18), 
				</p>
				<p>Mинистар унутрашњих послова доноси</p>
				<p>ПРАВИЛНИК</p>
				<p>о садржају, изгледу печата и начину уноса података о преносу оружја и муниције преко државне границе у путну исправу</p>
				<p>"Службени гласник РС", број 48 од 22. јуна 2018.</p>
				<p>Предмет Правилника</p>
				<p>Члан 1.</p>
				<p>Овим правилником прописује се садржај и изглед печата и начин уноса података о преносу оружја и муниције преко државне границе у путну исправу.</p>
				<p>Садржај, облик и изглед печата</p>
				<p>Члан 2.</p>
				<p>Отисак печата којим се у путну исправу уноси податак да лице које прелази државну границу Републике Србије преко државне границе преноси оружје и муницију је правоугаоног облика, димензија 41х22 mm и оивичен је непрекидном правом линијом дебљине 1 mm. 
				</p>
				<p>Печат из става 1. овог члана се израђује од гуме или другог одговарајућег материјала и оставља отисак плаве боје. 
				</p>
				<p>Печат садржи речи „ОРУЖЈЕ”, „одобрење бр.______ ”, „издато од _______” и број печата који хронолошки почињу од П001. 
				</p>
				<p>Текст печата исписује се ћирилицом на српском језику.</p>
				<p>Изглед и садржај печата дати су у Прилогу 1, који је одштампан уз овај правилник и чини његов саставни део.</p>
				<p>Отискивање печата и унос података </p>
				<p>Члан 3.</p>
				<p>Полицијски службеник који обавља граничну проверу ће након отискивања печата о овери преласка државне границе, у путну исправу лица којe прелази државну границу и преноси оружје и муницију, отиснути и печат из члана 2. овог правилника.</p>
				<p>Печати из става 1. овог члана отискују се хоризонтално, на првој страници путне исправе на којој постоји довољно простора за отискивање улазног печата о овери преласка државне границе, печата из члана 2. овог правилника и излазног печата о овери преласка државне границе.</p>
				<p>У отисак печата, штампаним словима ћирилице, уписују се подаци о броју издатог одобрења за преношење оружја преко државне границе и органу који је издао одобрење.</p>
				<p>Приликом преношења оружја и муниције на излазу из Републике Србије које више неће бити унето на територију Републике Србије или преношења оружја и муниције на улазу у Републику Србију које више неће бити изнето са територије Републике Србије, полицијски службеник који обавља граничну проверу ће након отискивања печата о овери преласка државне границе, у путну исправу лица који прелази државну границу и преноси оружје и муницију, отиснути и печат из члана 2. овог правилника, а потом га прецртати правом линијом плаве боје, дијагонално почев од доњег левог угла према горњем десном углу отиснутог печата.</p>
				<p>Приликом преношења оружја и муниције преко државне границе Републике Србије које се привремено уноси или износи за потребе спорта или лова или је у транзиту кроз Републику Србију, полицијски службеник који обавља граничну проверу ће након отискивања печата о овери преласка државне границе, у путну исправу лица којe прелази државну границу и преноси оружје и муницију, отиснути и печат из члана 2. овог правилника, а потом га прецртати правом линијом плаве боје, дијагонално почев од доњег левог угла према горњем десном углу отиснутог печата.</p>
				<p>Изглед отиска печата који је прецртан у складу са ст. 4. и 5. овог члана дат је у Прилогу 2, који је одштампан уз овај правилник и чини његов саставни део.</p>
				<p>Завршна одредба</p>
				<p>Члан 4. </p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>Број 01-4924/18-3</p>
				<p>У Београду, 18. јуна 2018. године</p>
				<p>Министар,</p>
				<p>др Небојша Стефановић, 
				с.р.</p>
				<p>Прилози</p>
			<p>	S</p>

		
