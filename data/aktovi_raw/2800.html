


	
	Zakon

	


	<p>На основу члана 62. став 2. Закона о заштити државне границе („Службени гласник РС”, број 97/08),</p>
	<p>Министар унутрашњих послова доноси</p>
	<p></p>
	<p>ПРАВИЛНИК</p>
	<p>о садржају, начину вођења и року чувања података у евиденцијама које води гранична полиција</p>
	<p>
	"Службени гласник РС", број 120 од 21. 
	децембра 2012.</p>
	<p></p>
	<p>Члан 1.</p>
	<p>Овим правилником прописује се садржај, начин вођења и рокови чувања података у евиденцијама које води гранична полиција. 
	</p>
	<p>Члан 2.</p>
	<p>Евиденције се састоје од:</p>
	<p>1) Евиденције лица над којима је извршена гранична контрола;</p>
	<p>2) Евиденције лица којима није дозвољен прелазак државне границе (Образац 1);</p>
	<p>3) Евиденције лица према којима је спроведен поступак утврђивања идентитета (Образац 2);</p>
	<p>4) Евиденције лица којима су издате граничне дозволе (Образац 3);</p>
	<p>5) Евиденције лица којима су издате дозволе за кретање и задржавање на подручју граничног прелаза (Образац 4);</p>
	<p>6) Евиденције лица којима су издате дозволе за кретање и задржавање на подручју насељеног места у коме се налази гранични прелаз (Образац 5);</p>
	<p>7) Евиденције лица којима је одбијен захтев за издавање дозволе за кретање и задржавање на подручју граничног прелаза (Образац 6);</p>
	<p>8) Евиденције лица којима је одузета дозвола за кретање и задржавање на подручју граничног прелаза (Образац 7);</p>
	<p>9) Евиденције припадника страних служби безбедности којима је издато одобрење за улазак у Републику Србију са оружјем, односно чији је улазак у Републику Србију најављен (Образац 8 и Образац 8а);</p>
	<p>10) Евиденције лица којима је издата идентификациона карта за кретање и задржавање на подручју граничног прелаза (Образац 9);</p>
	<p>11) Евиденције лица која су учинила повреду државне границе (Образац 10);</p>
	<p>12) Евиденције лица која су најавила лов, односно риболов уз граничну линију (Образац 11 и Образац 11а);</p>
	<p>13) Евиденције лица која су поднела захтеве за давање сагласности о усклађености главног, односно идејног пројекта из члана 19. Закона (Образац 12);</p>
	<p>14) Евиденције лица којима је издата сагласност о усклађености главног, односно идејног пројекта из члана 19. Закона (Образац 13);</p>
	<p>15) Евиденције лица којима је издато одобрење за уношење, преношење и изношење ватреног оружја и муниције (Образац 14).</p>
	<p>Евиденције из става 1. тачка 1) овог члана води се као централна електронска база података и садржи: име и презиме лица, датум рођења, држављанство, пол, државу издавања личне исправе, рок важења исправе, број личне исправе, тип личне исправе, ЈМБГ полицијског службеника који је извршио граничну контролу, гранични прелаз на ком је извршена контрола, датум и време контроле, податке да је гранична контрола извршена при улазу/излазу и скенирани идентификациони документ са личним подацима.</p>
	<p>Евиденције из става 1. тач. 2) – 15) овог члана воде се у оквиру тврде укоричене књиге формата А4, а могу се водити и у електронском облику.</p>
	<p>Члан 3.</p>
	<p>Подаци садржани у евиденцијама из члана 2. овог правилника чувају се: </p>
	<p>1) подаци из Евиденције из тачке 1) – пет година од извршене граничне контроле;</p>
	<p>2) подаци из евиденција из тач. 2), 3), 7), 8), 9), 11), 13), 14) и 15) – трајно;</p>
	<p>3) подаци из евиденција из тач. 4), 5), 6), 10) и 12) – пет година од издавања дозволе или идентификационе карте, најаве лова односно риболова.</p>
	<p>Члан 4.</p>
	<p>Евиденције из члана 2. овог правилника воде се на обрасцима 1–14, који су дати у прилогу овог правилника и чине његов саставни део.</p>
	<p>Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 11535/2012-3</p>
	<p>У Београду, 13. децембра 2012. године</p>
	<p>Министар</p>
	<p>унутрашњих послова,</p>
	<p>
	Ивица Дачић, с.р.</p>
	<p>
	</p>
	<p>
	Листа образаца:</p>
	<p>
	</p>
	<p>
	Евиденције лица којима није дозвољен прелазак државне границе (Образац 1)</p>
	<p>
	Евиденције лица према којима је спроведен поступак утврђивања идентитета (Образац 2)</p>
	<p>
	Евиденције лица којима су издате граничне дозволе (Образац 3)</p>
	<p>
	Евиденције лица којима су издате дозволе за кретање и задржавање на подручју граничног прелаза (Образац 4)</p>
	<p>
	Евиденције лица којима су издате дозволе за кретање и задржавање на подручју насељеног места у коме се налази гранични прелаз (Образац 5)</p>
	<p>
	Евиденције лица којима је одбијен захтев за издавање дозволе за кретање и задржавање на подручју граничног прелаза (Образац 6)</p>
	<p>
	Евиденције лица којима је одузета дозвола за кретање и задржавање на подручју граничног прелаза (Образац 7)</p>
	<p>
	Евиденције припадника страних служби безбедности којима је издато одобрење за улазак у Републику Србију са оружјем, односно чији је улазак у Републику Србију најављен (Образац 8 и Образац 8а)</p>
	<p>
	Евиденције лица којима је издата идентификациона карта за кретање и задржавање на подручју граничног прелаза (Образац 9)</p>
	<p>
	Евиденције лица која су учинила повреду државне границе (Образац 10)</p>
	<p>
	Евиденције лица која су најавила лов, односно риболов уз граничну линију (Образац 11 и Образац 11а)</p>
	<p>
	Евиденције лица која су поднела захтеве за давање сагласности о усклађености главног, односно идејног пројекта из члана 19. Закона (Образац 12)</p>
	<p>
	Евиденције лица којима је издата сагласност о усклађености главног, односно идејног пројекта из члана 19. Закона (Образац 13)</p>
	<p>
	Евиденције лица којима је издато одобрење за уношење, преношење и изношење ватреног оружја и муниције (Образац 14)</p>

