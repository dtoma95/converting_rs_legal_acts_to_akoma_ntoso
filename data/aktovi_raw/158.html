



<p> На основу
члана 8. став 3. Закона
о заштити од нејонизујућих
зрачења („Службени
гласник РС”, број
36/09), </p>

<p> Министар
животне средине
и просторног планирања
доноси</p>

<p></p>

<p></p>

<p>ПРАВИЛНИК</p>

<p>о садржини
евиденције о изворима
нејонизујућих
зрачења од посебног
интереса</p>

<p>„Службени
гласник РС“ број
104 од 16. децембра
2009.</p>

<p></p>

<p></p>

<p>Члан 1.</p>

<p> Овим правилником
прописује се ближа
садржина евиденције
о изворима нејонизујућих
зрачења од посебног
интереса. </p>

<p></p>

<p>Члан 2.</p>

<p> Евиденција
о изворима нејонизујућег
зрачења од посебног
интереса садржи:
</p>

<p> 1. податке о
називу, намени
и локацији извора
(назив извора;
намена; место;
шифра места; поштански
број; улица и број;
географске координате;
катастарска парцела;
катастарска општина;
општина и шифра
општине);</p>

<p> 2. податке о
кориснику ( пун
назив; адреса;
место; број решења
АПР; шифра делатности;
ПИБ; матични број;
телефон/ Факс/
E-mail; име и презиме
одговорног лица/функција/
телефон/ E-mail и име
и презиме лица
за контакт/функција/телефон/
E-mail);</p>

<p> 3. опште податке
о извору (произвођач;
назив; тип; серијски
број; година производње
и намена);</p>

<p> 4. техничке
податке о извору
(називна снага;
ефективна израчена
снага; режим рада;
напонски ниво;
оптерећење и фреквентно
подручје);</p>

<p> 5. документацију
о мерењима (прво
мерење; периодична
мерења и ванредна
мерења);</p>

<p> 6. општу документацију
(податке о реконструкцији
и податке о ванредним
догађајима);</p>

<p> 7. дозволе и
сагласности (лиценце
– назив органа
који је издао,
број лиценце,
датум издавања,
важи до; дозволе
– назив органа
који је издао,
број дозволе,
датум издавања,
важи до; решења
– назив органа
који је издао,
број решења, датум
издавања, важи
до; сагласности
– назив органа
који је издао,
број сагласности,
датум издавања,
важи до);</p>

<p> 8. инспекцијске
надзоре (место
и датум надзора;
налаз органа;
наложена мера
решењем; број
решења; датум
издавања и провера
извршења решења). </p>

<p></p>

<p>Члан 3.</p>

<p> Овај правилник
ступа на снагу
осмог дана од
дана објављивања
у „Службеном гласнику
Републике Србије”.</p>

<p> </p>

<p></p>

<p></p>

<p></p>

<p> Број
110-00-00079/2009-05</p>

<p> У Београду,
4. децембра 2009. године</p>

<p> Министар,</p>

<p> др Оливер
Дулић, с.р.</p>



