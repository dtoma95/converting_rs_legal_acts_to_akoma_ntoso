


	
	Zakon

	


	<p>Ha основу члана 89. став 3. Закона о социјалној заштити („Службени гласник PC”, број 24/11) и члана 42. став 1. Закона о Влади („Службени гласник PC”, бр. 55/05, 71/05 – исправка, 101/07, 65/08 и 16/11),</p>
	<p>Влада доноси</p>
	<p></p>
	<p></p>
	<p>
	УРЕДБУ</p>
	<p>о примањима и приходима који су од утицаја на остваривање права на новчану социјалну помоћ</p>
	<p>
	"Службени 
	гласник РС", број 36 од 27. маја 2011.</p>
	<p></p>
	<p></p>
	<p>Садржина уредбе</p>
	<p></p>
	<p>Члан 1.</p>
	<p>Овом уредбом ближе се прописује врста примања и прихода који чине просечан месечни приход појединца, односно породице, начин утврђивања висине примања и прихода који су од утицаја на остваривање права на новчану социјалну помоћ и примања и приходи који се не узимају у обзир приликом остваривања права на новчану социјалну помоћ.</p>
	<p>За остваривање права на новчану социјалну помоћ узимају се у обзир новчана примања и приходи појединца и породице остварени током три месеца који претходе месецу у коме је поднет захтев за новчану социјалну помоћ.</p>
	<p></p>
	<p>Примања и приходи</p>
	<p></p>
	<p>Члан 2.</p>
	<p>За остваривање права на новчану социјалну помоћ узимају се у обзир следећа примања и приходи појединца и породице:</p>
	<p>1) примања и приходи који се остварују у месечним износима и то приход по основу радног односа, односно зарада, плата или накнада зараде, повремених и привремених послова и уговора о делу, пензија, инвалиднина и друга примања по прописима о правима из борачко-инвалидске заштите;</p>
	<p>2) приход од пољопривредне делатности;</p>
	<p>3) приход по основу обављања самосталне делатности;</p>
	<p>4) накнада за време незапослености;</p>
	<p>5) отпремнина у случају престанка потребе за радом запослених услед технолошких, економских или организационих промена и накнада по основу социјалних програма;</p>
	<p>6) приход од издавања у закуп непокретне имовине;</p>
	<p>7) приход од имовинских права на који се плаћа порез;</p>
	<p>8) улози дати на штедњу и готов новац;</p>
	<p>9) приход који ce утврђује налазом и мишљењем центра за социјални рад у складу са законом;</p>
	<p>10) приход од законског издржавања и издржавања по другом правном основу.</p>
	<p></p>
	<p>Начин утврђивања висине примања и прихода</p>
	<p></p>
	<p>Члан 3.</p>
	<p>Приходи и примања из члана 2. тач. 1), 4), 6), 9) и 10) ове уредбе утврђују ce y висини просечног месечног прихода, оствареног у три месеца која претходе месецу у коме је поднет захтев.</p>
	<p>Изузетно од става 1. овог члана, ако нема прихода за сва три месеца, приходи и примања који се остварују у месечном износу по основу радног односа, односно зарада, плата или накнада зараде, пензија, инвалиднина и друга примања по прописима о правима из борачко-инвалидске заштите и приход по основу накнаде за време незапослености – утврђују ce y висини прихода оствареног у једном месецу или просека оствареног у два месеца.</p>
	<p></p>
	<p>Члан 4.</p>
	<p>Приход од пољопривредне делатности из члана 2. тачка 2) ове уредбе утврђује ce y висини катастарског прихода за три месеца која претходе месецу у коме је поднет захтев, и то тако што се годишњи катастарски приход подели са дванаест.</p>
	<p></p>
	<p>Члан 5.</p>
	<p>Приход по основу обављања самосталне делатности из члана 2. тачка 3) ове уредбе утврђује ce y висини износа који служи као основица за oбрачунавање доприноса за пензијско и инвалидско осигурање у текућој години.</p>
	<p></p>
	<p>Члан 6.</p>
	<p>Приход по основу отпремнина у случају престанка потребе за радом запослених услед технолошких, економских или организационих промена и накнада по основу социјалних програма из члана 2. тачка 5) ове уредбе, остварен у току 12 месеци пре подношења захтева, од утицаја је на остваривање права на новчану социјалну помоћ, осим ако је протекао период за који се појединац, односно породица сматра материјално обезбеђеном.</p>
	<p>Период за који се појединац, односно породица сматра материјално обезбеђеном израчунава се дељењем прихода по основу отпремнина у случају престанка потребе за радом запослених услед технолошких, економских или организационих промена и накнада по основу социјалних програма са припадајућим износом новчане социјалне помоћи у моменту подношења захтева.</p>
	<p></p>
	<p>Члан 7.</p>
	<p>Примања и приходи које чине улози дати на штедњу и готов новац из члана 2. тачка 8) ове уредбе израчунавају се тако што се улози дати на штедњу и готов новац подели са припадајућим износом новчане социјалне помоћи у моменту подношења захтева и утврди број месеци за које се појединац, односно породица има сматрати материјално обезбеђеном.</p>
	<p></p>
	<p>Члан 8.</p>
	<p>За лица у радном односу приходи из радног односа узимају се у оствареном износу, а најмање у висини минималне зараде.</p>
	<p></p>
	<p>Члан 9.</p>
	<p>Примања и приходи појединца, односно породице, утврђени у складу са чл. 2, 7. и 8. ове уредбе умањују се за износ законског издржавања лица која не живе у породици.</p>
	<p></p>
	<p>Члан 10.</p>
	<p>Приход породице, односно појединца, остварен продајом имовине, по основу отпремнина у случају престанка потребе за радом запослених услед технолошких, економских или организационих промена и накнада по основу социјалних програма и улога датих на штедњу и готов новац, умањује се за износ трошкова лечења члана породице.</p>
	<p></p>
	<p>Примања и приходи који се не узимају у обзир</p>
	<p></p>
	<p>Члан 11.</p>
	<p>Приликом остваривања права на новчану социјалну помоћ не узимају се у обзир следећа примања и приходи:</p>
	<p>1) дечији додатак;</p>
	<p>2) родитељски додатак;</p>
	<p>3) додатак за помоћ и негу другог лица, остварен по било ком основу;</p>
	<p>4) увећан додатак за помоћ и негу другог лица;</p>
	<p>5) накнаде за телесно оштећење;</p>
	<p>6) акције без накнаде;</p>
	<p>7) примања по основу ученичког и студентског стандарда;</p>
	<p>8) отпремнине за одлазак у пензију;</p>
	<p>9) примања по основу награда;</p>
	<p>10) примања по основу накнаде штете, осим накнаде штете у виду ренте;</p>
	<p>11) новчана помоћ за оспособљавање, преквалификацију и доквалификацију, обуку и припрему запошљавања;</p>
	<p>12) повремене помоћи намењене заштити животног стандарда одређених категорија грађана.</p>
	<p></p>
	<p>Члан 12.</p>
	<p>Примања и приходи из члана 2. тач. 1), 3), 4) и 10) ове уредбе остварени у претходна три месеца неће се узимати у обзир уколико у моменту подношења захтева за новчану социјалну помоћ више не постоји основ за остваривање тих примања и прихода, а престао је да постоји без кривице корисника.</p>
	<p></p>
	<p>Завршна одредба</p>
	<p></p>
	<p>Члан 13.</p>
	<p>Ова уредба ступа на снагу наредног дана од дана објављивања у„Службеном гласнику Републике Србије”.</p>
	<p></p>
	<p>05 број 110-3797/2011</p>
	<p>У Београду, 26. маја 2011. године</p>
	<p>
	Влада</p>
	<p>Председник,</p>
	<p>др 
	Мирко Цветковић, с.р.</p>
	<p></p>

