


	
	Zakon

	


	
			<p>На основу члана 19. став 3. Закона о електронском документу, електронској идентификацији и услугама од поверења у електронском пословању („Службени гласник РС”, број 94/17), </p>
			<p>Министар трговине, туризма и телекомуникација доноси</p>
			<p>ПРАВИЛНИК </p>
			<p>о регистру пружалаца услуга електронске идентификације и шема електронске идентификације</p>
			<p>"Службени гласник РС", број 67 од 31. августа 
			2018.</p>
			<p>Предмет Правилника</p>
			<p>Члан 1. </p>
			<p>Овим правилником прописује се садржај и начин вођења Регистра пружалаца услуга електронске идентификације и шема електронске идентификације, начин подношења захтева за упис у Регистар, потребна документација уз захтев, образац захтева и начин објављивања података из Регистра.</p>
			<p>Регистар пружалаца услуга електронске идентификације и шема електронске идентификације (у даљем тексту: Регистар) води министарство надлежно за послове информационог друштва (у даљем тексту: Министарство).</p>
			<p>Садржај Регистра</p>
			<p>Члан 2.</p>
			<p>Регистар садржи следеће податке:</p>
			<p>1) редни број уписа у Регистар;</p>
			<p>2) пословно име пружаоца услуге електронске идентификације и шема електронске идентификације (у даљем тексту: пружалац услуга);</p>
			<p>3) број решења о упису у Регистар;</p>
			<p>4) датум уписа у Регистар;</p>
			<p>5) матични број;</p>
			<p>6) пореско-идентификациони број (ПИБ);</p>
			<p>7) седиште (улица и број, место, поштански број и држава);</p>
			<p>8) адресу интернет стране пружаоца услуге;</p>
			<p>9) број телефона пружаоца услуге; </p>
			<p>10) подаци о упису пружаоца услуга у регистар привредних субјеката или други одговарајући регистар који се води у складу са законом и то:</p>
			<p>(1) назив регистра,</p>
			<p>(2) број решења о упису у регистар, </p>
			<p>(3) датум уписа,</p>
			<p>(4) облик организовања, </p>
			<p>(5) шифра делатности, </p>
			<p>(6) опис делатности;</p>
			<p>11) подаци о одговорном лицу које заступа пружаоца услуга и обиму његових овлашћења и то:</p>
			<p>(1) име, презиме, </p>
			<p>(2) назив функције,</p>
			<p>(3) обим овлашћења,</p>
			<p>(4) службени број телефона,</p>
			<p>(5) службена електронска адреса;</p>
			<p>12) подаци о служби пружаоца услуга за односе са странкама и то:</p>
			<p>(1) назив службе,</p>
			<p>(2) адреса, </p>
			<p>(3) телефон,</p>
			<p>(4) електронска адреса;</p>
			<p>13) подаци о врсти и нивоу шема електронске идентификације коју пружалац услуга обавља;</p>
			<p>14) подаци у упису промена у Регистар и то:</p>
			<p>(1) број решења о упису промена у Регистар,</p>
			<p>(2) датум уписа промена у Регистар.</p>
			<p>15) подаци о брисању из Регистра и то: </p>
			<p>(1) број решења о брисању из Регистара,</p>
			<p>(2) датум брисања из Регистара.</p>
			<p>У Регистар се уписују све промене података из става 1. овог члана.</p>
			<p>Начин вођења Регистра и начин објављивања података из Регистра</p>
			<p>Члан 3. </p>
			<p>Регистар се води у папирном и електронском облику. </p>
			<p>Регистар у електронском облику јавно је доступан на интернет страни Министарства. </p>
			<p>Регистар у електронском облику потписује се напредним електронским печатом Министарства.</p>
			<p>Начин подношења захтева за упис у Регистар</p>
			<p>Члан 4. </p>
			<p>Захтев за упис у Регистар (у даљем тексту: захтев) се подноси Министарству, електронским путем, на Обрасцу 1, који је одштампан уз овај правилник и чини његов саставни део и који се објављује на интернет страни Министарства.</p>
			<p>Захтев из става 1. овог члана и документација која се прилаже уз захтев достављају се у форми електронског документа у оригиналу или у форми овереног дигитализованог акта, у складу са Законом о електронском документу, електронској идентификацији и услугама од поверења у електронском пословању (у даљем тексту: Закон), на електронску адресу Министарства. </p>
			<p>Захтев се може поднети и писаним путем, непосредно или поштом, на Обрасцу 1, а документација која се прилаже уз захтев подноси се у оригиналу или се прилаже копија оверена од стране надлежног органа.</p>
			<p>Потребна документација уз захтев </p>
			<p>Члан 5.</p>
			<p>Подносилац уз захтев прилаже:</p>
			<p>1) извод или решење надлежног органа о упису у регистар из члана 2. став 1. тачка 10) овог правилника, под условом да се податак о регистрацији не води у оквиру службене евиденције;</p>
			<p>2) опште услове за пружање услуге;</p>
			<p>3) политику пружања услуге;</p>
			<p>4) практична правила за пружање услуга;</p>
			<p>5) политику заштите приватности;</p>
			<p>6) документ о организационој структури подносиоца захтева;</p>
			<p>7) доказ, односно изјаву о испуњености услова из члана 13. став 2. тач. 6)–12) Уредбе о ближем уређењу услова које морају да испуне шеме електронске идентификације за одређене нивое поузданости („Службени гласник РСˮ, број 60/18);</p>
			<p>8) потврду о уплаћеној административној такси, у складу са Законом о административним таксама („Службени гласник РСˮ, бр. 43/03, 51/03 – исправка, 53/04, 42/05, 61/05, 101/05 – др. закон, 42/06, 47/07, 54/08, 5/09, 54/09, 35/10, 50/11, 70/11, 55/12, 93/12, 47/13, 65/13 – др. закон, 57/14, 45/15, 83/15, 112/15, 50/16, 61/17, 113/17, 3/18 – исправка и 50/18).</p>
			<p>Изјава о испуњености услова из става 1. тачке 7. овог члана попуњава се на Обрасцу 3, који је одштампан уз овај правилник и чини његов саставни део и који се објављује на интернет страни Министарства. </p>
			<p>Промена података уписаних у Регистар</p>
			<p>Члан 6.</p>
			<p>Захтев за промену података уписаних у Регистар подноси се, у року од осам дана од дана настанка промене, на Обрасцу 2, који је одштампан уз овај правилник и чини његов саставни део и који се објављује на интернет страни Министарства, на начин из члана 4. овог правилника.</p>
			<p>Датум уписа у Регистар</p>
			<p>Члан 7.</p>
			<p>Упис пружаоца услуга у Регистар Министарство врши на дан доношења решења о упису у Регистар.</p>
			<p>Завршна одредба</p>
			<p>Члан 8.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p>Број 110-00-15/2018-12</p>
			<p>У Београду, 21. августа 2018. године</p>
			<p>Министар,</p>
			<p>др Расим Љајић, с.р.</p>
			<p>Прилози</p>
			<p>Образац 1 -
			
			Захтев за упис у регистар пружалаца услуга електронске 
			идентификациеј и шема електронске идентификације</p>
			<p>Образац 2 -
			
			Захтев за промену података о упису у регистар пружалаца услуга 
			електронске идентификациеј и шема електронске идентификације</p>
			<p>Образац 3 -
			
			Изјава о испуњености услова</p>
	

