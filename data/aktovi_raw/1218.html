





<p>На
основу члана 51. Закона о прелажењу државне границе и кретању у граничном
појасу („Службени лист СФРЈ“, бр. 34/79, 56/80 и 53/85), на предлог Савезног
секретаријата за народну одбрану и Савезног секретаријата за унутрашње послове,
Савезно извршмо веће доноси</p>

<p></p>

<p></p>

<p>ОДЛУКУ</p>

<p>


о забрани и ограничењу кретања и настањивања на појединим деловима морске обале, 
острвима или деловима острва</p>

<p>„Службени
лист СФРЈ”, број 29 од 12. маја 1989.</p>

<p></p>

<p></p>

<p>1. На острвима Мали
Бриони и Ванга, полуострва Пинида на острву Бриони јужно од северне стране
увале Лако – паралела 44? 53,9’N забрањено је кретање и настањивање странаца и
држављана Социјалистичке Федеративне Републике Југославије.</p>

<p></p>

<p>2. На следећим
деловима морске обале и острвима забрањено је кретање и настањивање странаца,
као и кретање држављана Социјалистичке Федеративне Републике Југославије који
немају пребивалиште на подручју на коме се кретање забрањује, и то:</p>

<p>1) у заливу Бока
Которска: увала Ципавица; од увале Ципавица на подручју које је ограничено
линијом која се пружа 1.000 метара у даљину од ивице обале до коте 220 – коте
192 – море; на подручју између места Шпиљица – Доњи Крашићи и од јужног мола
луке Росе до рта Добре; од ивице обале до 300 метара у дубину полуострва
Луштица;</p>

<p>2) на делу морске
обале северно од Кардељева, који обухвата подручје ограничено линијом;
магистрални пут – Јадранска цеста – са северне стране; магистралним путем од
тунела; каналом до светионика „Вишњица"; од светионика „Вишњица"
правцем на меридијан 6452 – са источне стране;</p>

<p>3) на острву Брач:
од увале Фарска; од ивице обале до 300 метара у дубини острва.</p>

<p></p>

<p>3. На следећим
деловима морске обале и острвима забрањено је настањивање странаца, и то:</p>

<p>1) на делу морске
обале северно од Пуле, који обухвата подручје ограничено линијом: увале Велика
Драга – Штињанским путем до ограде бивше хидробазе, том оградом до пута који
води до места Шурида, фажанским путем до Фажане који обухвата 300 метара са обе
стране пута Шурида – Фажана, укључујући и место Фажану, од Фажане путем до
Пероја, укључујући и место Перој, од Пероја путем до рта Барбарига;</p>

<p>2) поред острва и
полуострва из тачке 1. ове одлуке и на осталим Брионским острвима;</p>

<p>3) на острву Мамула.</p>

<p>На деловима морске
обале и острвима из става 1. ове тачке држављани Социјалистичке Федеративне
Републике Југославије могу се настањивати само ако за то добију одобрење.</p>

<p></p>

<p>4. На острвима
Јабука, Светац и Палагружа, као и на мањим острвима и хридима око њих,
забрањено је кретање и настањивање странаца.</p>

<p>На острву Вис
забрањено је кретање – странаца на следећим деловима острва:</p>

<p>1) подручје рт
Барјак од ивице обале до спојнице хрид Камик – кота 262 – североисточни део
увале Перна;</p>

<p>2) подручје рт
Ступишће од ивице обале до спојнице северна обала увале Клачина – кота 97 –
источна обала увале Лаботово;</p>

<p>3) подручје Смокова
од ивице мора до спојнице Хрид Плочица – тригонометар 111 (Шантировац) – кота
169 (Велика глава) – тачка на даљини од 1.250 метара јужно од коте 169 (Велика
глава) – тачка на ивици мора у смеру од 1450 од претходне тачке
(ограда);</p>

<p>4) подручје коте 296
(Равно) унутар спојнице кота 227 (В.рат) – кота 274 (раскршће путева) – кота
182 (раскршће путева ) – кота 209 (Црница) – кота 227 (В.рат), уз дозвољено
кретање возила на делу пута Вис – Комижа без заустављања;</p>

<p>5) подручје коте 587
(Хум) унутар спојнице кота 418 – тригонометар 388 – кота 564 (искључујући цркву
Св.Дух) – кота Бачвица – кота 418;</p>

<p>6) подручје Корита и
Велика глава унутар спојнице кота 37 – јужна страна пута Вис – Комижа до
тригонометра 185 – кота 307 – раскршће путева Гризова глава – северна страна
пута до кривине Јурина долца – кота 37;</p>

<p>7) подручје коте 179
(Радино брдо) ограничено кружницом око коте полупречника 500 метара.</p>

<p>На острву Ластово
забрањено је кретање странаца на следећим деловима:</p>

<p>1) подручје острва
Мрчара у целини;</p>

<p>2) југозападни део
острва Прежба од ивице обале до спојнице о. Макарац (укључујући и острво ) –
кота 137 (Мостни врх) – североисточни рт Веље стране;</p>

<p>3) подручје
југозападног дела острва Ластово од ивице обале до спојнице рт Медједа – кота
233 (Соврњал) – кота 284 (Мали хум) – кота 113 – раскршће путева Убли – Хум и
Убли – Ластово – кота 97 – кота 127 – западни рт увале Дубока.</p>

<p>На деловима морске
обале на подручју места Рогозница и Стонског канала, на острвима Вис, Ластово,
Бишево, Лошињ, Уније, Молат, Жирје и Корчула, као и на мањим хридима и острвима
око њих, забрањено је настањивање странаца.</p>

<p></p>

<p>5. Изузетно, ако за
то постоје посебни разлози, може се одобрити кретање, односно настањивање
странаца на подручјима из тач. 3. и 4. ове одлуке.</p>

<p></p>

<p>6. Одобрење из тачке
3. став 2. и тачке 5. ове одлуке издаје надлежни орган у републици, односно
аутономној покрајини, уз сагласност надлежне војне команде.</p>

<p></p>

<p>7. Даном ступања на
снагу ове одлуке престаје да важи Одлука о забрани и ограничењу кретања и
настањивања на појединим деловима морске обале, острвима или деловима острва
(„Службени лист СФРЈ", бр. 12/80, 34/80, 39/84 и 49/88).</p>

<p></p>

<p>8. Ова одлука ступа
на снагу осмог дана од дана објављивања у „Службеном листу СФРЈ", а
примењиваће се од 1. јуна 1989. године.</p>

<p></p>

<p>Е. п. бр. 229</p>

<p>19. априла 1989. године</p>

<p>Београд</p>

<p>Савезно извршно веће</p>

<p>Председник,</p>

<p>Анте Марковић, с. р.</p>

<p></p>



