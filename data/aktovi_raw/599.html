


	
	Zakon


	
			<p>На основу члана 39. став 4. Закона о електронском документу, електронској идентификацији и услугама од поверења у електронском пословању („Службени гласник РС”, број 94/17),</p>
			<p>Министар трговине, туризма и телекомуникација доноси</p>
			<p>ПРАВИЛНИК</p>
			<p>о изгледу, саставу, величини и дизајну знака поузданости за квалификоване услуге од поверења</p>
			<p>"Службени гласник РС", број 88 од 15. новембра 
			2018.</p>
			<p>Члан 1. </p>
			<p>Овим правилником ближе се прописује изглед, састав, величина и дизајн Знака поузданости за квалификоване услуге од поверења (у даљем тексту: Знак поузданости). </p>
			<p>Знак поузданости је знак којим се на једноставан, препознатљив и јасан начин означава квалификована услуга од поверења.</p>
			<p>Члан 2.</p>
			<p>Знак поузданости је у облику катанца плаве боје у коме стоји латинични натпис „RSˮ у белој боји и знак штиклиран у црвеној боји (Прилог – Слика 1).</p>
			<p>Референце за утврђивање боје знака поузданости су следеће:</p>
			<p>1) плава (R:0, G:128, B:189) или (C:84%, M:41%, Y:4%, K:0%) или #0080bd;</p>
			<p>2) црвена (R:255, G:39, B:39) или (C:0%, M:95%, Y:89%, K:0%) или #ff2727;</p>
			<p>3) бела (R:255, G:255, B:255) или (C:0%, M:0%, Y:0%, K:0%) или #ffffff.</p>
			<p>Знак поузданости не сме бити мањи од 64 × 85 piksela, 150 dpi.</p>
			<p>Члан 3.</p>
			<p>Знак поузданости се може користити у црно-белој верзији ако није могуће употребљавати верзију у боји (Прилог – Слика 2).</p>
			<p>Уколико се Знак поузданости користи на тамној подлози, може се употребљавати у негативу уз коришћење исте боје позадине (Прилог – Слика 3 и Слика 4).</p>
			<p>Уколико је видљивост Знака поузданости отежана због коришћења знака у боји на позадини у боји, могуће је користи Знак поузданости оивичен спољашњом линијом у другој боји, како би се побољшао контраст према бојама позадине.  </p>
			<p>Члан 4.</p>
			<p>Прилог који садржи слике 1, 2, 3 и 4 одштампан је уз овај правилник и чини његов саставни део.</p>
			<p>Члан 5.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p>Број 110-00-60/2018-12</p>
			<p>У Београду, 31. октобра 2018. године</p>
			<p>Министар,</p>
			<p>др Расим Љајић, с.р.</p>
			<p><img src="http://www.pravno-informacioni-sistem.rs/SlGlasnikPortal/slike/znak.png&amp;doctype=reg&amp;abc=cba&amp;eli=true&amp;eliActId=427051&amp;regactid=427051" alt=""></img></p>
	

