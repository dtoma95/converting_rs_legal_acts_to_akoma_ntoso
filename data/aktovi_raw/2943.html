

	Редакцијски пречишћен текст
<p>
</p>
<p>
</p>
	<p>
	На основу члана 15. став 4. Закона о вину („Службени гласник РС”, број 41/09),</p>

	<p>
	Министар пољопривреде, шумарства и водопривреде доноси</p>

	<p>
	</p>

	<p>
	ПРАВИЛНИК</p>

	<p>
	о техничким и кадровским условима које треба да испуњава стручна организација за вођење Виноградарског регистра, као и о методама обављања послова везаних за Виноградарски регистар</p>

	<p>
	"Службени гласник РС", број 46 од 9. јула 2010, 
	27 од 18. марта 2015.</p>

	<p>
	</p>

	<p>
	I. ОСНОВНЕ ОДРЕДБЕ</p>

	<p>
	</p>

	<p>
	Предмет уређивања</p>

	<p>
	</p>

	<p>
	Члан 1.</p>

	<p>
	Овим правилником ближе се прописују технички и кадровски услови које треба да испуњава стручна организација за вођење Виноградарског регистра, као и методе обављања послова везаних за Виноградарски регистар.</p>

	<p>
	</p>

	<p>
	Значење појмова</p>

	<p>
	</p>

	<p>
	Члан 2.</p>

	<p>
	1)виноградарска 
	парцелајесте 
	пољопривредна парцела засађена виновом лозом која представља континуирану 
	површину земљишта на којој се виноград са јединственим карактеристикама 
	обрађује од стране једног произвођача грожђа;*</p>
	<p>
	2)графички 
	приказ виноградарских парцелајесте 
	графички приказ са подацима о виноградарским парцелама, добијен након 
	мерења, односно одређивања површина виноградарских парцела једног 
	произвођача грожђа применом геоинформационог система, техничке опреме и када 
	је то могуће применом расположивих база података, као и применом обраде и 
	трансформације података;*</p>
	<p>
	3) извод из Виноградарског регистра јесте извод из базе Виноградарског регистра са подацима о произвођачу грожђа и његовим виноградарским парцелама, у складу са последњом променом података;</p>

	<p>
	4) неактивна виноградарска парцела јесте виноградарска парцела код које се три узастопне године нису примењивале основне агротехничке и ампелотехничке мере у винограду, услед чега не постоји плодоношење;</p>

	<p>
	5) површина виноградарске парцеле јесте површина коју обухвата виноград са јединственим карактеристикама, заједно са површином од пола међуредног растојања тог винограда са свих страна винограда.</p>
	<p>
	*Службени 
	гласник РС, број 27/2015</p>

	<p>
	</p>

	<p>
	Стручна организација за вођење Виноградарског регистра</p>

	<p>
	</p>

	<p>
	Члан 3.</p>

	<p>
	Послове вођења Виноградарског регистра, утврђивања и обраде података о виноградарским парцелама и остале послове везане за Виноградарски регистар обавља министарство надлежно за послове пољопривреде (у даљем тексту: Министарство), у складу са законом којим се уређује вино.</p>

	<p>
	За послове утврђивања и обраде података о виноградарским парцелама употребом геоинформационог система и остале послове везане за Виноградарски регистар Министарство може да овласти стручну организацију за вођење Виноградарског регистра, на основу конкурса, у складу са законом којим се уређује вино.</p>

	<p>
	</p>

	<p>
	II. ТЕХНИЧКИ И КАДРОВСКИ УСЛОВИ КОЈЕ ТРЕБА ДА ИСПУЊАВА СТРУЧНА ОРГАНИЗАЦИЈА ЗА ВОЂЕЊЕ ВИНОГРАДАРСКОГ РЕГИСТРА</p>

	<p>
	</p>

	<p>
	Услови које треба да испуњава стручна организација за вођење Виноградарског регистра</p>

	<p>
	</p>

	<p>
	Члан 4.</p>

	<p>
	За обављање послова из члана 3. став 2. овог правилника стручна организација за вођење Виноградарског регистра мора да испуњава техничке и кадровске услове.</p>

	<p>
	</p>

	<p>
	1. Технички услови</p>

	<p>
	</p>

	<p>
	Члан 5.</p>

	<p>
	Стручна организација за вођење Виноградарског регистра у погледу техничких услова мора нарочито да има:</p>

	<p>
	1) одговарајући број теренских аутомобила;</p>

	<p>
	2) одговарајући број GPS (Global Positioning System) уређаја, као и одговарајућу техничку опрему и програме за обраду и трансформацију података.</p>

	<p>
	</p>

	<p>
	2. Кадровски услови</p>

	<p>
	</p>

	<p>
	Члан 6.</p>

	<p>
	Стручна организација за вођење Виноградарског регистра у погледу кадровских услова мора нарочито да има најмање три лица запослена у сталном радном односу која:</p>

	<p>
	1) имају стечено најмање више, односно високо образовање из области чији програм садржи предмет који обухвата виноградарство;</p>

	<p>
	2) имају искуство у коришћењу геоинформационих система и GPS уређаја и техничке опреме у трајању од најмање шест месеци.</p>

	<p>
	</p>

	<p>
	III. МЕТОДЕ ОБАВЉАЊА ПОСЛОВА ВЕЗАНИХ ЗА ВИНОГРАДАРСКИ РЕГИСТАР</p>

	<p>
	</p>

	<p>
	Послови утврђивања података на основу документације</p>

	<p>
	</p>

	<p>
	Члан 7.</p>

	<p>
	Послови утврђивања података о произвођачима грожђа, виноградарским парцелама и годишњој производњи грожђа на основу документације обављају се тако што се врши провера и упоређивање података који су наведени у захтеву за упис у Виноградарски регистар (у даљем тексту: захтев) са подацима из приложене документације и подацима из других расположивих база података.</p>

	<p>
	Ако се провером из става 1. овог члана утврди да није достављена сва потребна документација или ако подаци који су унети у захтев не одговарају подацима из приложене документације, односно подацима из других расположивих база података, захтев са документацијом враћа се подносиоцу захтева ради исправке и допуне.</p>

	<p>
	Ако се провером из става 1. овог члана утврди да произвођач грожђа, односно друго лице које је поднело захтев по основу својине над виноградарском парцелом која се налази код другог лица по основу уговора о закупу, односно давања виноградарске парцеле на коришћење, тај произвођач грожђа, односно друго лице које је поднело захтев не може се уписати са том виноградарском парцелом за време трајања уговора о закупу, односно уговора о давању виноградарске парцеле на коришћење.</p>

	<p>
	</p>

	<p>
	Послови утврђивања података увиђајем на терену</p>

	<p>
	</p>

	<p>
	Члан 8.</p>

	<p>
	Послови утврђивања података о произвођачима грожђа и виноградарским парцелама увиђајем на терену обављају се тако што се врши:</p>

	<p>
	1) утврђивање постојања винограда, односно виноградарских парцела наведених у захтеву и оцењивање њиховог општег стања, односно да ли су те виноградарске парцеле активне или неактивне;</p>

	<p>
	2) утврђивање површина виноградарских парцела методом њиховог мерења применом геоинформационог система (GPS уређаји и одговарајућа техничка опрема) и снимање података;</p>

	<p>
	3) утврђивање растојања између редова винограда и у реду између два чокота, методом мерења 10 растојања и утврђивања њиховог просека;</p>

	<p>
	4) утврђивање сорте, односно сортимента методом визуелне карактеризације морфолошких особина биљака и грожђа и сензорне карактеризације грожђа;</p>

	<p>
	5) утврђивање узгојног облика биљака на виноградарским парцелама методом визуелне карактеризације;</p>

	<p>
	6) процена старости винограда на виноградарским парцелама методом визуелне карактеризације;</p>

	<p>
	7) утврђивање прихватљивости наведеног приноса методом визуелне оцене на основу стања и старости винограда, као и проређености и узгојног облика чокота, а уколико се оцена врши у другој половини вегетационог периода и на основу постојећег приноса грожђа;</p>

	<p>
	8) фотографисање винограда, односно виноградарских парцела и узгојног облика чокота.</p>

	<p>
	Приликом утврђивања података о произвођачима грожђа и виноградарским парцелама увиђајем на терену може се затражити на увид и додатна документација са којом располаже произвођач, и то: лична карта произвођача, ако је произвођач физичко лице, рачун за купљене саднице, отпремница за саднице, односно друга документација потребна за утврђивање података о сортама, подлогама и години садње и решење о признавању ознаке за вино са географским пореклом ради утврђивања намене грожђа.</p>

	<p>
	После обављања послова из члана 7. овог правилника и ст. 1. и 2. овог члана сачињава се записник, који садржи све утврђене податке.</p>

	<p>
	</p>

	<p>
	Послови обраде података о виноградарским парцелама</p>

	<p>
	</p>

	<p>
	Члан 9.</p>

	<p>
	Послови обраде података о виноградарским парцелама обављају се тако што се подаци који су снимљени приликом мерења површина виноградарских парцела применом геоинформационог система обрађују и трансформишу применом одговарајућих програма за обраду и трансформацију података.</p>

	<p>
	На основу података који су обрађени на начин из става 1. овог члана утврђује се површина виноградарских парцела, као и други подаци о виноградарској парцели.</p>

	<p>
	</p>

	<p>
	Послови вођења електронске базе података</p>

	<p>
	</p>

	<p>
	Члан 10.</p>

	<p>
	Послови вођења електронске базе података обављају се тако што се утврђени подаци уносе у електронску базу података која садржи нарочито:</p>

	<p>
	1) евиденциони број;</p>

	<p>
	2) податке о произвођачима грожђа;</p>

	<p>
	3) податке о виноградарским парцелама;</p>

	<p>
	4) податке о годишњој производњи грожђа;</p>

	<p>
	5) напомене.</p>

	<p>
	Подаци из става 1. тач. 2) и 3) овог члана ажурирају се и потврђују у електронској бази података када дође до промене тих података, а подаци из става 1. тачка 4) овог члана једном годишње.</p>

	<p>
	</p>

	<p>
	Послови припреме документације за упис, промену и брисање података у Виноградарски регистар</p>

	<p>
	</p>

	<p>
	Члан 11.</p>

	<p>
	Послови припреме документације за упис, промену и брисање података у Виноградарски регистар односе се на активности које се обављају после уношења података у електронску базу података из члана 10. овог правилника, а у циљу уписа тих података у Виноградарски регистар.</p>
<p>
Брисан је 
ранији став 2. (види члан 2. Правилника - 27/2015-50)</p>

	<p>
	</p>

	<p>
	Послови издавања извода из електронске базе и графичких приказа виноградарских парцела</p>

	<p>
	</p>

	<p>
	Члан 12.</p>

	<p>
	Послови издавања извода из електронске базе података обављају се тако што се после сваког уписа и промене података о произвођачима грожђа и виноградарским парцелама у електронску базу података из члана 10. овог правилника израђује и издаје извод о виноградарским парцелама, који садржи основне нумеричке податке о уписаним виноградарским парцелама.</p>

	<p>
	Послови издавања графичких приказа виноградарских парцела обављају се тако што се после сваког уписа виноградарске парцеле у електронску базу података из члана 10. овог правилника, као и после сваке промене података у тој електронској бази која доводи до измене графичког приказа виноградарске парцеле израђује и издаје графички приказ виноградарских парцела.</p>

	<p>
	</p>

	<p>
	IV. ЗАВРШНА ОДРЕДБА</p>

	<p>
	</p>

	<p>
	Ступање на снагу правилника</p>

	<p>
	</p>

	<p>
	Члан 13.</p>

	<p>
	Овај правилник ступа на снагу осмог дана од дана објављивања у „Службеном гласнику Републике Србије”.</p>

	<p>
	Број 110-00-00077/2010-09</p>

	<p>
	У Београду, 30. јуна 2010. године</p>

	<p>
	Министар,</p>

	<p>
	
	др Саша Драгин, с.р.</p>

	<p>
	</p>
