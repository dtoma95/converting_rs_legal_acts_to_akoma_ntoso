


	
	Zakon


				<p>На основу члана 19. став 2, члана 20. став 2. и члана 28. став 2. Закона о заштити од јонизујућих зрачења и о нуклеарној сигурности („Службени гласник РС”, број 36/09) и тачке 8. став 5. подтачке 5) Одлуке о оснивању Агенције за заштиту од јонизујућих зрачења и нуклеарну сигурност Србије („Службени гласник РС”, број 76/09), </p>
				<p>Управни одбор Агенције за заштиту од јонизујућих зрачења и нуклеарну сигурност Србије доноси</p>
	<p></p>
	<p></p>
				<p>ПРАВИЛНИК</p>
				<p>о евиденцији о извршеним пословима из области заштите од јонизујућих зрачења</p>
				<p>
				"Службени гласник РС", број 17 од 15. марта 2011.</p>
	<p></p>
	<p></p>
				<p>ПРЕДМЕТ УРЕЂИВАЊА </p>
	<p></p>
				<p>Члан 1.</p>
				<p>Овим правилником прописује се садржај евиденције коју воде овлашћена правна лица за послове из области заштите од јонизујућих зрачења (у даљем тексту: овлашћена правна лица) као и образац и садржај евиденције коју овлашћена правна лица морају да доставе Агенцији за заштиту од јонизујућих зрачења и нуклеарну сигурност Србије (у даљем тексту: Агенција). </p>
	<p></p>
				<p>ПОСЛОВИ ИЗ ОБЛАСТИ ЗАШТИТЕ ОД ЈОНИЗУЈУЋИХ ЗРАЧЕЊА ОВЛАШЋЕНИХ ПРАВНИХ ЛИЦА </p>
	<p></p>
				<p>Члан 2.</p>
				<p>Обавезу вођења евиденције према овом правилнику имају правнa лица овлашћена за послове из области заштите од јонизујућих зрачења који су наведени у овом члану: </p>
				<p>1. мониторинг радиоактивности или поједина испитивања у оквиру мониторинга;</p>
				<p>2. мерења садржаја радионуклида у води за пиће, животним намирницама, сточној храни, лековима, предметима опште употребе, грађевинском материјалу и другим робама; </p>
				<p>3. мерења ради правовремене најаве акцидента;</p>
				<p>4. мерења ради процене нивоа излагања јонизујућим зрачењима професионално изложених лица, пацијената и становништва; </p>
				<p>5. мерења ради контроле система управљања квалитетом мера заштите од јонизујућих зрачења; </p>
				<p>6. деконтаминацијa радне и животне средине;</p>
				<p>7. деконтаминацијa лица;</p>
				<p>8. контрола радиоактивности роба.</p>
	<p></p>
				<p>САДРЖАЈ ЕВИДЕНЦИЈЕ </p>
	<p></p>
				<p>Члан 3.</p>
				<p>Овлашћено правно лице обавезно је да води евиденцију о извршеним пословима из области заштите од јонизујућих зрачења према садржају описаном у Прилогу 1. који је одштампан уз овај правилник и чини његов саставни део. </p>
	<p></p>
				<p>Члан 4.</p>
				<p>Овлашћено прaвно лице дужно је да чува податке из евиденције из члана 3. овог правилника у периоду од 30 година.</p>
	<p></p>
				<p>Члан 5.</p>
				<p>Овлашћено правно лице је дужно да достави Агенцији податке о извршеним пословима из области заштите од зрачења најкасније до 31. јануара текуће године за претходну годину, према садржају обрасца и Обрасцу бр. 2, датим у Прилогу 2. који је одштампан уз овај правилник и чини његов саставни део.</p>
	<p></p>
				<p>Члан 6.</p>
				<p>Податке из члана 5. овог правилника овлашћено правно лице доставља Агенцији у штампаном и електронском облику. </p>
	<p></p>
				<p>Члан 7.</p>
				<p>Овлашћено правно лице дужно је да поред евиденције из члана 5. овог правилника достави Агенцији годишњу анализу резултата мерења извршених у циљу спровођења мера заштите од јонизујућих зрачења најкасније до 31. марта текуће године за претходну годину. </p>
				<p>Став 1. овог члана не односи се на годишњи извештај о мониторингу радиоактивности за кога је рок достављања 31. мај текуће године за претходну годину. </p>
	<p></p>
				<p>Члан 8. </p>
				<p>Овлашћено правно лице је дужно да достави Агенцији извештај о извршеним пословима из области заштите од јонизујућих зрачења са проценом ризика у случајевима када резултати мерења указују на неприхватљив ризик од јонизујућих зрачења за изложена лица, пацијенте или животну средину у најкраћем року, а најкасније 15 дана од дана обављеног мерења којим је констатована неправилност. </p>
	<p></p>
				<p>СТУПАЊЕ НА СНАГУ</p>
	<p></p>
				<p>Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p></p>
				<p>Број 110-00-2/2011-01</p>
				<p>У Београду, 9. фебруара 2011. године</p>
				<p>Председник</p>
				<p>Управног одбора,</p>
				<p>проф. др Иштван Бикит, с.р.</p>
	<p></p>
	<p></p>
				<p>ПРИЛОГ 1.</p>
	<p></p>
				<p>ПОДАЦИ КОЈЕ САДРЖИ ЕВИДЕНЦИЈА О ОБАВЉЕНИМ ПОСЛОВИМА У ОБЛАСТИ СПРОВОЂЕЊА МЕРА ЗАШТИТЕ ОД ЗРАЧЕЊА</p>
				<p>1. Општи подаци о извршеним пословима, и то: </p>
				<p>1) Врста посла;</p>
				<p>2) Назив правног лица/предузетника код кога је обављен;</p>
				<p>3) Адреса правног лица/предузетника: (телефон, факс и електронска адреса);</p>
				<p>4) Број и датум лиценце за обављање радијационе делатности (ако постоји);</p>
				<p>5) Лице одговорно за заштиту од јонизујућих зрачења (телефон, факс и електронска адреса);</p>
				<p>6) Датум мерења.</p>
				<p>2. Подаци према врсти посла </p>
				<p>– Евиденција о дијагностичким генераторима рендгенског зрачења треба да садржи:</p>
				<p>1) назив генератора и додатних уређаја;</p>
				<p>2) назив и седиште произвођача;</p>
				<p>3) тип и серијски број генератора, односно рендгенске цеви;</p>
				<p>4) број и датум издавања решења за набавку;</p>
				<p>5) број и датум издавања решења за коришћење;</p>
				<p>6) број и датум атеста;</p>
				<p>7) врста генератора и намена генератора;</p>
				<p>8) врста тубуса;</p>
				<p>9) режим рада (просветљавање, снимање);</p>
				<p>10) максимални напон рендгенске цеви и анодна струја;</p>
				<p>11) спој генератора;</p>
				<p>12) филтрација;</p>
				<p>13) поновљивост времена снимања, високог напона и еквивалента дозе;</p>
				<p>14) положај референтне осе;</p>
				<p>15) врста пријемника слике;</p>
				<p>16) промене вршене на уређају (кварови, поправке, сервиси, замена цеви);</p>
				<p>17) датум и разлог престанка коришћења генератора.</p>
				<p>– Евиденција о радиотерапијским генераторима јонизујућих зрачења треба да садржи:</p>
				<p>1) назив и врста генератора;</p>
				<p>2) назив и седиште произвођача;</p>
				<p>3) број и датум издавања решења за набавку;</p>
				<p>4) број и датум издавања решења за коришћење;</p>
				<p>5) број и датум атеста;</p>
				<p>6) тип и серијски број генератора;</p>
				<p>7) намена генератора;</p>
				<p>8) врста и енергија зрачења, односно максимални напон и анодна струја;</p>
				<p>9) промене вршене на уређају (кварови, сервисирање и одржавање);</p>
				<p>10) датум и разлози престанка коришћења генератора.</p>
				<p>– Евиденција о затвореним изворима јонизујућих зрачења треба да садржи:</p>
				<p>1) назив, ознака радионуклида и намена извора зрачења;</p>
				<p>2) назив и седиште произвођача;</p>
				<p>3) датум и број решења за набавку извора зрачења;</p>
				<p>4) датум и број решења за коришћење извора;</p>
				<p>5) датум производње и почетна активност;</p>
				<p>6) датум почетка коришћења;</p>
				<p>7) планирани период коришћења;</p>
				<p>8) активност извора зрачења на крају коришћења;</p>
				<p>9) врста и ознака контејнера;</p>
				<p>10) место за привремено чување извора;</p>
				<p>11) датум престанка коришћења;</p>
				<p>12) правно лице које преузима извор зрачења. </p>
				<p>– Евиденција о отвореним изворима јонизујућих зрачења треба да садржи:</p>
				<p>1) назив, ознака радионуклида;</p>
				<p>2) назив и намена радиофармацеутика (за медицинску примену);</p>
				<p>3) назив и седиште произвођача и испоручиоца;</p>
				<p>4) датум и број решења којим се одобрава рад са отвореним изворима зрачења;</p>
				<p>5) класа послова;</p>
				<p>6) максималне одобрене месечне и годишње активности по сваком радионуклиду;</p>
				<p>7) спремиште за привремено чување радиоактивног отпада;</p>
				<p>8) начин ослобађања од контроле.</p>
				<p>– Евиденција о изложености становништва јонизујућим зрачењима треба да садржи:</p>
				<p>1) назив мерног места;</p>
				<p>2) временски период у коме је обављено мерење;</p>
				<p>3) јачина амбијенталног еквивалента дозе (минимална, максимална, средња);</p>
				<p>4) амбијентални еквивалент дозе;</p>
				<p>5) специфична активност вештачких радионуклида у ваздуху;</p>
				<p>6) специфична активност вештачких радионуклида у чврстим и течним падавинама;</p>
				<p>7) специфична активност вештачких радионуклида у земљи;</p>
				<p>8) специфична активност вештачких радионуклида у намирницама, води за пиће и предметима опште употребе;</p>
				<p>9) специфична активност вештачких радионуклида у сточној храни;</p>
				<p>10) специфична активност радионуклида у грађевинском материјалу;</p>
				<p>11) специфична активност радионуклида у узорцима из боравишних простора;</p>
				<p>12) процењена ефективна доза за становништво.</p>
				<p>– Евиденција о изложености јонизујућим зрачењима професионално изложених лица треба да садржи:</p>
				<p>1) назив и седиште корисника извора јонизујућих зрачења;</p>
				<p>2) име, презиме и пол лица;</p>
				<p>3) дан, месец и година рођења;</p>
				<p>4) јединствени матични број грађана;</p>
				<p>5) стручна спрема;</p>
				<p>6) радни стаж у зони зрачења;</p>
				<p>7) врста извора зрачења коме је лице изложено;</p>
				<p>8) појединачне и годишње вредности личног еквивалента дозе Hp(10) и Hp(0.07);</p>
				<p>9) процењену годишњу ефективну дозу;</p>
				<p>10) процењену ефективну дозу у случају ванредног догађаја.</p>
				<p></p>
	<p></p>
	<p>ПРИЛОГ 2.</p>
				<p></p>
	<p>ПОДАЦИ ИЗ ЕВИДЕНЦИЈЕ О ОБАВЉЕНИМ ПОСЛОВИМА У ОБЛАСТИ СПРОВОЂЕЊА МЕРА ЗАШТИТЕ ОД ЗРАЧЕЊА КОЈЕ ОВЛАШЋЕНО ЛИЦЕ ДОСТАВЉА АГЕНЦИЈИ </p>
				<p>1. Подаци о овлашћеном правном лицу, и то: </p>
				<p>1) Назив овлашћеног правног лица;</p>
				<p>2) Матични број и порески идентификациони број правног лица или предузетника;</p>
				<p>3) Град, улица и број, телефон, факс и електронска адреса;</p>
				<p>4) Број и датум решења о овлашћењу за обављање послова из области заштите од јонизујућих зрачења:</p>
				<p>(1) Мониторинг радиоактивности или поједина испитивања у оквиру мониторинга; </p>
				<p>(2) Мерења садржаја радионуклида у води за пиће, животним намирницама, сточној храни, лековима, предметима опште употребе, грађевинском материјалу и другим робама; </p>
				<p>(3) Мерења ради правовремене најаве акцидента;</p>
				<p>(4) Мерења ради процене нивоа излагања јонизујућим зрачењима професионално изложених лица, пацијената и становништва; </p>
				<p>(5) Мерења ради контроле система управљања квалитетом мера заштите од јонизујућих зрачења; </p>
				<p>(6) Деконтаминацијa радне и животне средине;</p>
				<p>(7) Деконтаминацијa лица;</p>
				<p>(8) Контрола радиоактивности роба.</p>
				<p>5) Лице за контакт (телефон, факс и електронска адреса).</p>
				<p>2. Евиденција о извршеним пословима, и то: </p>
				<p>1) Врста посла;</p>
				<p>2) Назив правног лица/предузетника код кога је обављен;</p>
				<p>3) Адреса правног лица/предузетника: (телефон, факс и електронска адреса);</p>
				<p>4) Број и датум лиценце за обављање радијационе делатности/нуклеарне активности;</p>
				<p>5) Лице одговорно за заштиту од јонизујућих зрачења (телефон, факс и електронска адреса);</p>
				<p>6) Списак и број обављених послова;</p>
				<p>7) Списак извора јонизујућих зрачења који не задовољавају законске прописе за коришћење са описом недостатака за послове наведене под подаци о овлашћеном правном лицу, тачка 4) подтачка (4) или списак узорака и врста мерења који указују на повећан ризик од јонизујућих зрачења за послове наведене под подаци о овлашћеном правном лицу, тачка 4) подтачка (1), (2), (3), (5), (6), (7) и (8); </p>
				<p>8) Напомена.</p>
				<p>3. Oвера евиденције:</p>
				<p>– Место и датум;</p>
				<p>– За овлашћено правно лице;</p>
				<p>– Место печата;</p>
				<p>– Потпис одговорног лица.</p>
				<p><img src="http://www.pravno-informacioni-sistem.rs/SlGlasnikPortal/slike/pravilnik-jonizacija_P_opt.jpeg&amp;doctype=reg&amp;abc=cba&amp;eli=true&amp;eliActId=419398&amp;regactid=419398" alt="pravilnik-jonizacija_Page_1.tiff"></img></p>
	<p></p>
				<p><img src="http://www.pravno-informacioni-sistem.rs/SlGlasnikPortal/slike/pravilnik-jonizacija__opt1.jpeg&amp;doctype=reg&amp;abc=cba&amp;eli=true&amp;eliActId=419398&amp;regactid=419398" alt="pravilnik-jonizacija_Page_2.tiff"></img></p>
	
