


	
	Zakon

	


	
				<p>На основу члана 21. ст. 1. и 2. Закона о Државном већу тужилаца („Службени гласник РС”, бр. 116/08, 101/10 и 88/11), </p>
				<p>Председник Државног већа тужилаца, 5. октобра 2015. године, донео је</p>
				<p></p>
				<p>ОДЛУКУ</p>
				<p>о отпочињању поступка предлагања кандидата за изборне чланове Државног већа тужилаца из реда јавних тужилаца и заменика јавних тужилаца</p>
				<p>"Службени гласник РС", број 84 од 6. октобра 
				2015.</p>
				<p></p>
				<p>1. Доносим Одлуку о отпочињању поступка предлагања кандидата за изборне чланове Државног већа тужилаца из реда јавних тужилаца и заменика јавних тужилаца.</p>
				<p>2. Поступак предлагања кандидата за изборне чланове Државног већа тужилаца из реда јавних тужилаца и заменика јавних тужилаца, организује и спроводи Изборна комисија Државног већа тужилаца.</p>
				<p>3. Кандидати за изборне чланове Државног већа тужилаца из реда јавних тужилаца и заменика јавних тужилаца достављају кандидационе пријаве Изборној комисији Државног већа тужилаца у року од 15 дана од дана објављивања ове одлуке у „Службеном гласнику Републике Србије”, на адресу Државно веће тужилаца – Изборна комисија, Ресавска 42, Београд.</p>
				<p>4. Ову одлуку објавити у „Службеном гласнику Републике Србије”.</p>
				<p></p>
				<p>Број А 625/15 </p>
				<p>У Београду, 5. октобра 2015. године</p>
				<p>Председник Државног већа тужилаца,</p>
				<p>Загорка Доловац, с.р. </p>
	

