






	Редакцијски пречишћен текст

<p></p>
<p></p>
<p>
</p>

<p>На основу члана 99. став 6. Закона о високом образовању
(„Службени гласник РС”, бр. 76/05, 100/07 – аутентично тумачење и 97/08), </p>

<p>
Министар просвете доноси</p>
<p></p>

<p> </p>

<p>ПРАВИЛНИК</p>

<p>о садржају
јавних исправа које издаје високошколска установа</p>

<p>“Службени
гласник РС”, бр. 40 од 29. маја 2009, 
69 од 19. септембра 2011.</p>

<p></p>

<p> </p>

<p>Члан
1. </p>

<p>Овим правилником прописује се садржај студентске
књижице (индекса), дипломе о стеченом високом образовању и додатка дипломи.</p>

<p> </p>

<p>Члан
2.</p>

<p>Лицу које стекне статус студента високошколска установа
издаје студентску књижицу (индекс).</p>

<p>Индекс је јединствен за све високошколске установе.</p>

<p>Индекс је у облику књиге величине 105 x 160 mm, а
када се штампа двојезично величине 120 x 190 mm.</p>

<p>Корице индекса су у тврдом повезу бордо боје, са златним
словима на насловној страни.</p>

<p>Странице индекса штампају се на 80-грамској хартији,
тониране су светлом бојом и на свакој десној страни у позадини текста налази се
грб Републике Србије.</p>

<p>Преко података на унутрашњој страни корица лепи се
самоуништавајућа транспарентна холограмска темперевидент фолија величине 75 x
90 mm.</p>

<p>Садржај индекса дат је на Обрасцу број 1 који је одштампан
уз овај правилник и чини његов саставни део.</p>

<p> </p>

<p>Члан
3.</p>

<p>Високошколска установа издаје диплому:</p>

<p>1. лицу које заврши основне, односно специјалистичке
студије;
</p>
	<p>
	
	1а лицу које оствари најмање 240 ЕСПБ бодова на основним академским студијама и мастер академским студијама;*</p>

<p>2. лицу које заврши дипломске академске студије, односно
интегрисане основне и мастер академске студије*;</p>

<p>3. лицу које заврши докторске академске студије.</p>

<p>Диплома из става 1. овог члана у облику је листа величине
245 x 345 mm, а када се штампа двојезично величине 290 x 420 mm, штампа се на
200-грамској хартији, садржи холограмску заштитну налепницу*, серијски број и лого самосталне високошколске
установе који се налази у позадини текста. </p>
	<p>
	
	Изглед и садржај холограмске заштитне налепнице утврђује се општим актом самосталне високошколске установе.*</p>

<p>Садржај дипломе из става 1. овог члана дат је на обрасцима
бр. 2, 3 и 4 који су одштампани уз овај правилник и чине његов саставни део.</p>

<p>
</p>
	<p>
	*Службени
гласник РС, број 
	69/2011</p>

<p>
</p>
	<p>
	Члан
4. </p>

<p>Високошколска установа издаје диплому:</p>

<p>1. лицу које заврши основне, односно специјалистичке
студије на студијском програму за стицање заједничке дипломе;
</p>
	<p>
	1а лицу које оствари најмање 240 ЕСПБ бодова на основним академским студијама и мастер академским студијама;*</p>

<p>2. лицу које заврши 
мастер академске студије*, односно
интегрисане основне и 
мастер академске студије* на студијском програму за стицање
заједничке дипломе;</p>

<p>3. лицу које заврши докторске академске студије на
студијском програму за стицање заједничке дипломе.</p>

<p>Диплома из става 1. овог члана у облику је листа величине
245 x 345 mm, а када се штампа двојезично величине 290 x 420 mm, штампа се на
200-грамској хартији, садржи холограмску заштитну налепницу*, серијски број и лого самосталне високошколске
установе који се налази у позадини текста.
</p>
	<p>
	Изглед и садржај холограмске заштитне налепнице утврђује се општим актом самосталне високошколске установе.*</p>

<p>Садржај дипломе из става 1. овог члана дат је на обрасцима
бр. 2а, 3а и 4а који су одштампани уз овај правилник и чине његов саставни део.</p>
	<p>
	</p>
	<p>
	*Службени
гласник РС, број 
	69/2011</p>
	<p>
	</p>

<p>Члан
5.</p>

<p>Високошколска установа уз диплому из чл. 3. и 4. овог
правилника издаје додатак дипломи.</p>

<p>Додатак дипломи штампа се на 100-грамској хартији,
садржи до осам страница у облику листова чије су појединачне величине 210 x 297
mm, а када се штампа двојезично садржи до десет страница истих димензија.</p>

<p>Садржај додатка дипломи утврђен је на Обрасцу бр.
5 који је одштампан уз овај правилник и чини његов саставни део.</p>

<p>Додатак дипломи попуњава се у складу са Упутством
за попуњавање додатка дипломи, које је одштампано уз овај правилник и чини његов
саставни део.</p>

<p> </p>

<p>Члан
6.</p>

<p>Када се настава остварује на језику националне мањине,
односно на неком од светских језика, обрасци јавних исправа из чл. 3–5. овог правилника
штампају се двојезично, на српском језику ћириличким писмом и на језику и писму
на којем се настава изводи.</p>
	<p>
	У обрасцима јавних исправа из става 1. овог члана текст на језику и писму на коме се настава изводи исписује се испод текста на српском језику.*</p>
	<p>
	</p>
	<p>
	*Службени
гласник РС, број 
	69/2011</p>

<p>
</p>
	<p>
	Члан
7.</p>

<p>Јавне исправе из чл. 3–5. овог правилника високошколска
установа издаје и на енглеском језику.</p>

<p></p>

<p>Члан
8.</p>

<p>Ако се приликом попуњавања обрасца јавне исправе са
серијским бројем погреши, образац се прецртава двема паралелним дијагоналним линијама
црвене боје и записнички се констатује да се образац са одређеним серијским бројем
не може користити за издавање јавне исправе.</p>

<p>Записник и образац из става 1. овог члана чува самостална
високошколска установа у складу са прописима којима се уређује канцеларијско пословање.</p>

<p> </p>

<p>Члан
9.</p>

<p>Одредбе чл. 3–7. овог правилника примењују се
на издавање дипломе о стеченом високом образовању и додатка дипломи за студијски
програм који се изводи у складу са Законом о високом образовању 
*.</p>
	<p>
	</p>
	<p>
	*Службени
гласник РС, број 
	69/2011</p>

<p>
</p>
	<p>
	
	Члан
10.</p>

<p>Даном ступања на снагу овог правилника престаје да
важи Правилник о садржају јавних исправа које издаје високошколска установа (,,Службени
гласник РС’’, бр. 21/06, 66/06 и 8/07).</p>

<p> </p>

<p>Члан
11.</p>

<p>Овај правилник ступа на снагу осмог дана од дана објављивања
у ,,Службеном гласнику Републике Србије’’, осим члана 2. који ће се примењивати
на издавање индекса почев од уписа на студије у школској 2009/2010. години.</p>
<p></p>

<p> </p>

<p>Број
110-00-50/2009-11</p>

<p>У Београду,
18. маја 2009. године</p>

<p>Министар,</p>

<p>др 
Жарко Обрадовић, с.р.</p>
<p></p>
<p></p>

<p> </p>

<p></p>

<p><img src="http://www.pravno-informacioni-sistem.rs/SlGlasnikPortal/slike/6c2ce328-b7f1-45d9-a956-2ae160cf3b5a.image&amp;doctype=reg&amp;abc=cba&amp;eli=true&amp;eliActId=417757&amp;regactid=417757" width="573" height="863"></img></p>
	<p>*Службени
гласник РС, број 
	69/2011</p>

<p><img src="http://www.pravno-informacioni-sistem.rs/SlGlasnikPortal/slike/36b01346-d938-4fb8-9401-04e6034cab9b.image&amp;doctype=reg&amp;abc=cba&amp;eli=true&amp;eliActId=417757&amp;regactid=417757" width="573" height="862"></img> </p>

<p><img src="http://www.pravno-informacioni-sistem.rs/SlGlasnikPortal/slike/dc8df1f4-2c91-4d26-9e89-fc1a3a023c73.image&amp;doctype=reg&amp;abc=cba&amp;eli=true&amp;eliActId=417757&amp;regactid=417757" width="575" height="863"></img></p>

<p><img src="http://www.pravno-informacioni-sistem.rs/SlGlasnikPortal/slike/f71124d3-1810-4162-92bc-589561143249.image&amp;doctype=reg&amp;abc=cba&amp;eli=true&amp;eliActId=417757&amp;regactid=417757" width="573" height="863"></img></p>

<p><img src="http://www.pravno-informacioni-sistem.rs/SlGlasnikPortal/slike/419dcfc8-a6e6-41a8-acd4-431375d85327.image&amp;doctype=reg&amp;abc=cba&amp;eli=true&amp;eliActId=417757&amp;regactid=417757" width="557" height="863"></img></p>
<p></p>

<p><img src="http://www.pravno-informacioni-sistem.rs/SlGlasnikPortal/slike/bafe16fc-42b5-4317-b971-a6a698c1e7ee.image&amp;doctype=reg&amp;abc=cba&amp;eli=true&amp;eliActId=417757&amp;regactid=417757" width="557" height="863"></img></p>
<p></p>

<p><img src="http://www.pravno-informacioni-sistem.rs/SlGlasnikPortal/slike/e3bd692a-9a17-46a2-a7f6-d0076391cf7b.image&amp;doctype=reg&amp;abc=cba&amp;eli=true&amp;eliActId=417757&amp;regactid=417757" width="557" height="863"></img></p>

<p><img src="http://www.pravno-informacioni-sistem.rs/SlGlasnikPortal/slike/9d15be2c-598e-4086-8ee2-6fdae07ef996.image&amp;doctype=reg&amp;abc=cba&amp;eli=true&amp;eliActId=417757&amp;regactid=417757" width="581" height="862"></img></p>

<p><img src="http://www.pravno-informacioni-sistem.rs/SlGlasnikPortal/slike/2510d8dd-f127-4c0e-8b60-66661835c7ac.image&amp;doctype=reg&amp;abc=cba&amp;eli=true&amp;eliActId=417757&amp;regactid=417757" width="579" height="862"></img></p>

<p><img src="http://www.pravno-informacioni-sistem.rs/SlGlasnikPortal/slike/f65de01f-01d0-4ac5-bd73-41d50616f92f.image&amp;doctype=reg&amp;abc=cba&amp;eli=true&amp;eliActId=417757&amp;regactid=417757" width="575" height="851"></img></p>
<p></p>

<p></p>

<p></p>

	<p>
	<img alt="pravilnik-javne-isprave_Page_1.tiff" src="http://www.pravno-informacioni-sistem.rs/SlGlasnikPortal/slike/pravilnik-javne-isprav_opt.jpeg&amp;doctype=reg&amp;abc=cba&amp;eli=true&amp;eliActId=417757&amp;regactid=417757" height="842" width="596"></img></p>
	<p>
	<img alt="pravilnik-javne-isprave_Page_2.tiff" src="http://www.pravno-informacioni-sistem.rs/SlGlasnikPortal/slike/pravilnik-javne-ispra_opt1.jpeg&amp;doctype=reg&amp;abc=cba&amp;eli=true&amp;eliActId=417757&amp;regactid=417757" height="842" width="596"></img></p>
	<p>
	<img alt="pravilnik-javne-isprave_Page_3.tiff" src="http://www.pravno-informacioni-sistem.rs/SlGlasnikPortal/slike/pravilnik-javne-ispra_opt2.jpeg&amp;doctype=reg&amp;abc=cba&amp;eli=true&amp;eliActId=417757&amp;regactid=417757" height="842" width="596"></img></p>
	<p>
	<img alt="pravilnik-javne-isprave_Page_4.tiff" src="http://www.pravno-informacioni-sistem.rs/SlGlasnikPortal/slike/pravilnik-javne-ispra_opt3.jpeg&amp;doctype=reg&amp;abc=cba&amp;eli=true&amp;eliActId=417757&amp;regactid=417757" height="842" width="596"></img></p>

<p>*Образац бр. 5 – Додатак дипломи замењен је новим 
Обрасцем бр. 5 –Додатак дипломи објављеним у броју 69/2011</p>

<p> <img height="47" src="http://www.pravno-informacioni-sistem.rs/SlGlasnikPortal/slike/cb21cca0-4c62-4a07-88a6-12e407a356f6.image&amp;doctype=reg&amp;abc=cba&amp;eli=true&amp;eliActId=417757&amp;regactid=417757" border="0" width="135"></img></p>

<p></p>

<p>Упутство
за попуњавање додатка дипломи</p>
	<p>
	</p>

<p>Основна
структура додатка дипломи</p>

<p></p>

<p>1. ПОДАЦИ О ИМАОЦУ ДИПЛОМЕ</p>

<p>1.1. Име</p>

<p>1.2. Презиме</p>

<p>1.3 Датум рођења (дан/месец/година)</p>

<p>1.4. Број индекса студента и ЈМБГ</p>

<p>2. ПОДАЦИ О СТЕЧЕНОЈ ДИПЛОМИ</p>

<p>2.1. Стечени (стручни, академски, научни) назив</p>

<p>2.2. Научна/уметничка/стручна област (или области)
студија</p>

<p>2.3. Назив и статус високошколске установе која издаје
диплому</p>

<p>2.4. Назив и статус високошколске установе која организује
студије (уколико се разликује од 2.3.)</p>

<p>2.5. Језик (језици) на коме се одржава настава/испити</p>

<p>3. ПОДАЦИ О ВРСТИ И СТЕПЕНУ СТУДИЈА</p>

<p>3.1. Врста и степен студија</p>

<p>3.2. Дужина трајања студија (у годинама)</p>

<p>3.3. Услови уписа</p>

<p>4. ПОДАЦИ О САДРЖАЈУ И ПОСТИГНУТИМ РЕЗУЛТАТИМА</p>

<p>4.1. Начин студирања</p>

<p>4.2. Назив и циљеви студијског програма</p>

<p>4.3. Појединости студијског програма и постигнуте
оцене</p>

<p>4.4. Начин оцењивања </p>

<p>4.5. Просечна оцена и успех</p>

<p>5. ПОДАЦИ О НАМЕНИ СТЕЧЕНОГ НАЗИВА </p>

<p>5.1. Приступ даљим студијама</p>

<p>5.2. Професионални статус</p>

<p>6. ДОДАТНЕ ИНФОРМАЦИЈЕ</p>

<p>6.1. Додатне информације о студенту</p>

<p>6.2. Извори додатних информација о високошколској
установи</p>

<p>7. ОВЕРА ДОДАТКА ДИПЛОМИ</p>

<p>7.1. Број и датум</p>

<p>7.2. Одговорно лице </p>

<p>7.3. Печат и потпис</p>

<p>8. ПОДАЦИ О СИСТЕМУ ВИСОКОГ ОБРАЗОВАЊА У РЕПУБЛИЦИ
СРБИЈИ</p>

<p></p>

<p>Попуњавање
додатка дипломи</p>

<p></p>

<p>На почетку додатка дипломе у горњем десном углу уноси
се назив и лого самосталне високошколске установе а у левом горњем углу назив и
лого високошколске установе. Испод наслова: ДОДАТАК ДИПЛОМИ наводи се број дипломе,
датум издавања и серијски број дипломе.</p>

<p>1. ПОДАЦИ О ИМАОЦУ ДИПЛОМЕ</p>

<p>1.1. Име</p>

<p>Навести пуно име или имена, уколико их има више</p>

<p>1.2. Презиме </p>

<p>Навести пуно презиме или презимена, ако их има више.
</p>

<p>1.3. Датум рођења (дан/месец/година)</p>

<p>1.4. Број индекса студента и ЈМБГ</p>

<p>У прву рубрику (поље) уписује се број индекса студента,
а у другу лични број студента (ЈМБГ). </p>

<p></p>

<p>2. ПОДАЦИ О СТЕЧЕНОЈ ДИПЛОМИ</p>

<p></p>

<p>2.1. Стечени (стручни, академски, научни) назив</p>

<p>Дати пуни назив стеченог назива на српском језику
из Листе стручних, академских и научних назива с назнаком звања одговарајућег степена
студија, коју је усвојио Национални савет за високо образовање. Дати и скраћеницу
стеченог назива из Листе стручних, академских и научних назива коју је усвојио Национални
савет за високо образовање. </p>

<p></p>

<p>2.2. Научна/уметничка/стручна област (или области)
студија</p>

<p>Назначити област акредитованог студијског програма
у складу са Правилником о научним, уметничким, односно стручним областима у оквиру
образовно-научних, односно образовно-уметничких поља. </p>

<p></p>

<p>2.3. Назив и статус високошколске установе која издаје
диплому</p>

<p>Навести пун назив и статус високошколске установе
која издаје диплому. </p>

<p></p>

<p>2.4. Назив и статус високошколске установе која организује
студије (уколико се разликује од 2.3)</p>

<p>У случају да постоји разлика, навести исте елементе
као и у 2.3.</p>

<p></p>

<p>2.5. Језик (језици) на коме се одржава настава</p>

<p>Навести језик (или језике) извођења наставе. </p>

<p></p>

<p>3. ПОДАЦИ О ВРСТИ И СТЕПЕНУ СТУДИЈА</p>

<p></p>

<p>3.1. Врста и степен студија</p>

<p>Назначити прецизно врсту и степен студија у складу
са Законом о високом образовању. </p>

<p></p>

<p>3.2. Дужина трајања студија</p>

<p>Назначити трајање студијског програма у годинама.
</p>

<p></p>

<p>3.3. Услови уписа</p>

<p>Навести услове уписа у складу са Законом о високом
образовању, статутом самосталне високошколске установе и студијским програмом. </p>

<p></p>

<p>4. ПОДАЦИ О САДРЖАЈУ И ПОСТИГНУТИМ РЕЗУЛТАТИМА</p>

<p></p>

<p>4.1. Начин студирања</p>

<p>Назначити да ли су студије завршене на даљину.</p>

<p></p>

<p>4.2. Назив и циљеви студијског програма </p>

<p>Навести назив и циљеве студијског програма.</p>

<p></p>

<p>4.3. Појединости студијског програма и постигнуте
оцене</p>

<p>Детаљно приказати све елементе студијског програма
(предмети, курсеви и др.), укључујући и податке о њиховом трајању (број сати предавања,
вежби и осталих активности предвиђених за одређени предмет) и оптерећењу студента
у њиховом савлађивању изражено у ЕСПБ. Навести положене испите и постигнуте резултате,
уз навођење добијених оцена, као и просечну оцену свих положених испита. Назначити
да ли постоји завршни рад, наслов рада, језик, начин одбране, добијену оцену и комисију
за оцену и одбрану рада. </p>

<p></p>

<p>4.4. Начин оцењивања</p>

<p>У овом одељку се наводи систем оцењивања како је дат
у обрасцу додатка дипломе. </p>

<p></p>

<p>4.5. Просечна оцена и успех</p>

<p>Овде се даје просечна оцена на свим испитима
и њено описно значење: 6,00 до 6,99 – довољан; 7,00 до 7,99 – добар; 8,00 до
8,99 – врло добар; 9,00 до 9,49 – изузетно добар и 9,50 до 10,00 – одличан. </p>

<p></p>

<p>5. ПОДАЦИ О НАМЕНИ СТЕЧЕНОГ
НАЗИВА</p>

<p></p>

<p>5.1. Приступ даљим студијама</p>

<p>Навести да ли се са добијеном дипломом може приступити
даљем високошколском образовању у националном образовном систему (могућност уписа
на специјалистичке, дипломске или докторске студије). При том назначити и важеће
стандарде и прописе за проходност према вишим нивоима студија (нпр. потребна средња
оцена за упис одређених студија). </p>

<p></p>

<p>5.2. Професионални статус</p>

<p>Назначити професионални статус носиоца дипломе/квалификације
у смислу стеченог назива (инжењер пољопривреде, струковни инжењер пољопривреде,
дипломирани инжењер пољопривреде – мастер) и компетенције стечене завршетком студијског
програма. </p>

<p></p>

<p>6. ДОДАТНЕ ИНФОРМАЦИЈЕ</p>

<p></p>

<p>6.1. Додатне информације о студенту</p>

<p>Навести све додатне информације које су корисне за
процену природе, нивоа и употребљивости дипломе, као што су обука/студирање у одређеном
периоду у некој другој институцији/компанији/земљи или друге битне информације о
институцији у којој је одређена диплома стечена.</p>

<p></p>

<p>6.2. Извор додатних информација о установи</p>

<p>Назначити друге изворе информација које пружају увид
у детаље у погледу стечене дипломе (интернет страница институције; национални информациони
центар и сл.).</p>

<p></p>

<p>7. ОВЕРА ДОДАТКА ДИПЛОМИ</p>

<p></p>

<p>Додатак дипломи важи уз диплому. У случају студијског
програма за стицање заједничке дипломе, додатак дипломи оверавају све високошколске
установе које учествују у извођењу програма.</p>

<p></p>

<p>7.1. Број и датум</p>

<p>Датум издавања додатка дипломи, не мора бити исти
као и датум издавања дипломе.</p>

<p></p>

<p>7.2. Одговорно лице</p>

<p>Званична позиција (функција) лица које потписује документ,
презиме и име. </p>

<p></p>

<p>7.3. Печат и потпис</p>

<p>Званична овера и потпис овлашћене особе, као код одговарајуће
дипломе.</p>

<p></p>

<p>8. ПОДАЦИ О НАЦИОНАЛНОМ СИСТЕМУ
ВИСОКОГ ОБРАЗОВАЊА</p>

<p></p>

<p>У овом поглављу се наводе основни елементи националног
образовног система (услови за упис, врсте и нивои система високог образовања и називи
који се стичу завршетком студија). Подаци о националном систему
високог образовања укључујући и графички приказ система високог образовања, утврђени
су овим правилником и саставни су део додатка дипломи.</p>

<p></p>



