


	
	Zakon


	<p>Неважећи акт</p>
	<p></p>
	<p></p>
	<p></p>
	<p>На основу члана 27. став 3. Закона о детективској делатности („Службени гласник РС”, број 104/13), 
	</p>
	<p>Министар унутрашњих послова доноси</p>
	<p></p>
	<p>ПРАВИЛНИК</p>
	<p>о евиденцијама из области детективске делатности</p>
	<p>"Службени гласник РС", број 
	30 од 27. марта 2015.</p>
	<p></p>
	<p>Члан 1.</p>
	<p>Овим правилником прописује се ближа садржина података који се евидентирају, садржина, изглед и начин вођења прописаних евиденција из области детективске делатности које води Министарство унутрашњих послова (у даљем тексту: Министарство).</p>
	<p>Члан 2.</p>
	<p>Сагласно Закону о детективској делатности Министарство води следеће евиденције:</p>
	<p>1. о издатим лиценцама за обављање детективске делатности – правним лицима и предузетницима за обављање те делатности;</p>
	<p>2. о издатим лиценцама за вршење детективских послова – физичким лицима за вршење тих послова;</p>
	<p>3. о спроведеној стручној обуци и оспособљавању, као и стручном испиту детектива;</p>
	<p>4. о издатим легитимацијама за детективе; </p>
	<p>5. о издатим дозволама за ношење оружја за детективе.</p>
	<p>Члан 3.</p>
	<p>Евиденција о издатим лиценцама за вршење детективске делатности – правним лицима и предузетницима за обављање те делатности садржи:</p>
	<p>1. назив правног лица, односно предузетника; </p>
	<p>2. адреса седишта и матични број;</p>
	<p>3. серијски број издате лиценце;</p>
	<p>4. датум подношења захтева;</p>
	<p>5. датум издавања и датум истека важења лиценце;</p>
	<p>6. податке о извршеном надзору;</p>
	<p>7. податке о изреченој мери привремене забране обављања делатности/вршења детективских послова.</p>
	<p>Члан 4.</p>
	<p>Евиденција о издатим лиценцама за вршење детективских послова – физичким лицима за вршење тих послова садржи:</p>
	<p>1. име и презиме физичког лица;</p>
	<p>2. адресу пребивалишта – боравишта;</p>
	<p>3. јединствени матични број грађана;</p>
	<p>4. датум и место рођења;</p>
	<p>5. датум подношења захтева;</p>
	<p>6. број издате лиценце;</p>
	<p>7. датум издавања и истека лиценце;</p>
	<p>8. датум одузимања лиценце.</p>
	<p>Члан 5.</p>
	<p>Евиденција о спроведеној стручној обуци и оспособљавању и стручном испиту детектива садржи:</p>
	<p>1. име, име једног родитеља и презиме;</p>
	<p>2. адресу пребивалишта – боравишта;</p>
	<p>3. јединствени матични број грађана;</p>
	<p>4. датум и место рођења;</p>
	<p>5. датум почетка и завршетка обуке;</p>
	<p>6. број и датум издате потврде о обучености; </p>
	<p>7. датум и место полагања стручног испита;</p>
	<p>8. успех на стручном испиту;</p>
	<p>9. број издатог уверења о положеном стручном испиту.</p>
	<p>Члан 6.</p>
	<p>Евиденција о издатим легитимацијама за детективе садржи:</p>
	<p>1. назив правног лица, односно предузетника који подноси захтев за издавање легитимације;</p>
	<p>2. адресу седишта и матични број;</p>
	<p>3. име и презиме детектива;</p>
	<p>4. јединствени матични број грађана;</p>
	<p>5. адреса пребивалишта/боравишта и број лиценце детектива;</p>
	<p>6. број издате легитимације;</p>
	<p>7. датум издавања и рок важења; </p>
	<p>8. датум враћања легитимације;</p>
	<p>9. податке о извршеном надзору.</p>
	<p>Члан 7.</p>
	<p>Евиденција о издатим дозволама за ношење оружја за детективе:</p>
	<p>1. назив и адреса седишта правног лица, односно предузетника код кога је детектив запослен;</p>
	<p>2. име и презиме детектива;</p>
	<p>3. врста, модел, фабрички број оружја, број оружног листа;</p>
	<p>4. датум издавања, место издавања, рок важења оружног листа;</p>
	<p>5. број издате легитимације;</p>
	<p>6. серијски број лиценце.</p>
	<p>Члан 8.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 01-1776/15-3</p>
	<p>У Београду, 23. марта 2015. године</p>
	<p>Министар,</p>
	<p>др Небојша Стефановић, 
	с.р.</p>

