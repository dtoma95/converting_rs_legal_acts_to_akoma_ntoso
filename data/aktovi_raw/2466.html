


	
	Zakon

	


	
				<p>На основу члана 10. став 14. Закона о високом образовању („Службени гласник РС”, бр. 76/05, 100/07, 97/08 и 44/10) и члана 8. став 1. Закона о Народној скупштини („Службени гласник РС”, број 9/2010), </p>
				<p>Народна скупштина, на седници Дванаестог ванредног заседања одржаној 26. септембра 2011. године, донела је</p>
				<p></p>
				<p></p>
				<p>ОДЛУКУ</p>
				<p>о накнади за рад у Националном савету за високо образовање</p>
				<p>"Службени гласник РС", број 71 од 26. 
				септембра 2011.</p>
				<p></p>
				<p></p>
				<p>1. Овом одлуком одређује се висина накнаде која за рад у Националном савету за високо образовање (у даљем тексту: Национални савет) припада председнику и члановима Савета.</p>
				<p></p>
				<p>2. Председник Националног савета има право на месечну накнаду за рад у висини 1,8 просечне месечне зараде по запосленом у Републици Србији, без пореза и доприноса, према последњем објављеном податку републичког органа надлежног за послове статистике.</p>
				<p></p>
				<p>3. Члан Националног савета има право на месечну накнаду за рад у висини 1,5 просечне месечне зараде по запосленом у Републици Србији, без пореза и доприноса, према последњем објављеном податку републичког органа надлежног за послове статистике.</p>
				<p></p>
				<p>4. Исплата накнаде из тач. 2. и 3. ове одлуке извршиће се почев од обрачуна за месец јануар 2011. године. </p>
				<p></p>
				<p>5. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p></p>
				<p>РС број 46</p>
				<p>У Београду, 26. септембра 2011. године</p>
				<p>Народна скупштина Републике Србије</p>
				<p>Председник,</p>
				<p>проф. др Славица Ђукић-Дејановић, с.р.</p>
	

