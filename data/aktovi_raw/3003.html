



<table class="MsoNormalTable" border="1" cellpadding="0">
<tbody>
<tr>
<td style="PADDING-BOTTOM: 0.0625rem; PADDING-LEFT: 0.0625rem; WIDTH: 16.6875rem; PADDING-RIGHT: 0.0625rem; PADDING-TOP: 0.0625rem" valign="top" width="267">
<p></p></td></tr></tbody></table>
<p> </p>

	<p>Редакцијски пречишћен текст</p>
<p> </p>
<p>
 </p>
<p>На основу члана 27. става 2. и члана 28. Закона о правосудном испиту („Службени гласник РС”, број 16/97),</p>
<p>Министар правде доноси</p>
<p></p>
<p></p>
<p>ПРАВИЛНИК </p>
<p>о полагању правосудног испита </p>
<p>“Службени гласник РС”, бр. 14 од 22. априла 1998, 88 од 26. септембра 2008, 
108 од 13. новембра 2012.</p>
<p></p>
<p></p>
<p>I. ОСНОВНА ПИТАЊА </p>
<p></p>
<p>Члан 1.</p>
<p>Правосудни испит одржава се по правилу током читаве године. </p>
<p>Брисан је 

ранији став 2. (види члан 1. Правилника – 88/2008-8).</p>
<p>Време и место одржавања правосудног испита и распоред рада испитних одбора одређује министар правде. </p>
<p>У случају спречености неког од чланова испитног одбора, министар правде одређује испитивача за тај предмет из другог испитног одбора. </p>
<p></p>
<p>
Члан 1а*</p>
<p>
Члановима испитног одбора, 
филолозима, секретарима испитног одбора, као и другим лицима која учествују у 
организацији и спровођењу правосудног испита припада накнада за рад, чију висину 
решењем одређује министар надлежан за послове правосуђа.*</p>
<p></p>
<p>
*Службени гласник РС, 
број 108/2012</p>
<p></p>
<p>Члан 2.</p>
<p>Захтев за полагање правосудног испита подноси се Министарству правде. </p>
<p>Решење којим је полагање правосудног испита одобрено доставља се кандидату најкасније десет дана пре почетка правосудног испита. </p>
<p>Истим решењем кандидат се обавештава о месту и времену почетка испита и о новчаном износу који треба уплатити на име трошкова полагања правосудног испита. </p>
<p></p>
<p>II. ТОК ПРАВОСУДНОГ ИСПИТА </p>
<p></p>
<p>1. Писмени део испита </p>
<p></p>
<p>Члан 3.</p>
<p>Писмени део испита полаже се у два дана. </p>
<p>Једног дана израђује се писмени рад из кривичног права, а другог дана писмени рад из грађанског права. </p>
<p></p>
<p>Члан 4.</p>
<p>Пре почетка писменог дела испита утврђује се идентитет кандидата. </p>
<p>Кандидати се затим упознају с правилима о изради писменог рада, па им се предају задаци припремљени од стране испитивача. </p>
<p>Писменом делу испита могу присуствовати само чланови испитног одбора и секретар испитног одбора. </p>
<p>Просторију у којој се полаже кандидат може да напушта само из оправданих разлога и уз надзор секретара испитног одбора. </p>
<p></p>
<p>Члан 5.</p>
<p>На писменом делу испита кандидат може користити одговарајуће прописе. </p>
<p></p>
<p>Члан 6.</p>
<p>Кандидат је дужан да секретару испитног одбора писмени рад преда најкасније чим истекне време одређено за израду рада. </p>
<p>Секретар испитног одбора одмах на самом писменом раду бележи време предаје рада. </p>
<p>Кандидат је дужан да после предаје рада напусти просторију у којој се испит одржава. </p>
<p></p>
<p>Члан 7.</p>
<p>Пре почетка усменог дела испита кандидатима се саопштавају резултати писменог дела испита. </p>
<p></p>
<p>2. Усмени део испита </p>
<p></p>
<p>Члан 8.</p>
<p>Усмени део испита полаже се јавно, истовремено пред свим члановима испитног одбора. </p>
<p>Усмени део испита одржава се по правилу у једном дану. </p>
<p>На молбу кандидата која се подноси уз захтев за полагање правосудног испита, одобриће се да кандидат усмени део испита полаже у два дана. </p>
<p></p>
<p>Члан 9.</p>
<p>Кандидату се из испитног предмета постављају најмање три питања која су подобна да после одговора прикажу његово познавање целокупног градива. </p>
<p>На постављено питање кандидат може да одговори непосредно или после сачињеног концепта. </p>
<p></p>
<p>Члан 10.</p>
<p>Испитни одбор оцењује успех кандидата из сваког испитног предмета посебно, а затим утврђује општи успех кандидата на правосудном испиту. </p>
<p>Успех кандидата на усменом делу испита и општи успех кандидата на правосудном испиту јавно саопштава председник испитног одбора. </p>
<p>Саопштавање успеха кандидата сви присутни саслушаће стојећи. </p>
<p></p>
<p>Члан 11.</p>
<p>Министарство правде сваког кандидата писмено обавештава о постигнутом успеху. </p>
<p></p>
<p>3. Одлагање започетог испита </p>
<p></p>
<p>Члан 12.</p>
<p>Започети испит одлаже се док трају разлози због којих је кандидат спречен да настави полагање, а најдуже на три месеца. </p>
<p>Време на које је испит одложен одређује се решењем којим се започети испит одлаже. </p>
<p></p>
<p>4. Заштита права кандидата </p>
<p></p>
<p>Члан 13.</p>
<p>Приговор на успех на писменом или усменом делу испита и приговор на утврђени општи успех на правосудном испиту подносе се председнику испитног одбора одмах а најкасније двадесет и четири часа после саопштеног успеха. </p>
<p>Ако кандидат приговори на оцену филолога, испитни одбор пре одлучивања прибавља мишљење филолога. </p>
<p>Кад испитни одбор одлучи да се из једног или више предмета испит понови, испит се понавља одмах, а најкасније наредног дана. </p>
<p></p>
<p>III. ЗАПИСНИК О ПРАВОСУДНОМ ИСПИТУ </p>
<p></p>
<p>Члан 14.</p>
<p>О току правосудног испита води се записник. </p>
<p>Записник садржи: састав испитног одбора, име и презиме кандидата, број и датум решења о одобреном полагању, место, дан и час полагања писменог и усменог дела испита, задатке са писменог дела и питања са усменог дела испита, оцене из сваког предмета са писменог и усменог дела испита, успех из сваког испитног предмета, општи успех на правосудном испиту, податке о томе да ли је кандидат приговарао испитном одбору и ако јесте, какав је исход одлучивања о приговору, податке о томе да ли је кандидат одустао од полагања и ако јесте, на који начин и на ком делу испита и друге податке од значаја за полагање правосудног испита. </p>
<p>Записник о току правосудног испита води секретар испитног одбора. </p>
<p></p>
<p>Члан 15.</p>
<p>Записник потписују председник, чланови испитног одбора и секретар испитног одбора. </p>
<p>Записнику се прилажу писмени радови кандидата. </p>
<p></p>
<p>IV. ЕВИДЕНЦИЈА </p>
<p></p>
<p>Члан 16.</p>
<p>Евиденција о лицима која су полагала правосудни испит води се у Министарству правде и чува трајно. </p>
<p>Евиденција садржи: име, презиме, место и годину рођења лица, када је и на ком правном факултету дипломирало, где је радило у време полагања испита и општи успех на правосудном испиту. </p>
<p></p>
<p>V. УВЕРЕЊЕ О ПОЛОЖЕНОМ ПРАВОСУДНОМ ИСПИТУ </p>
<p></p>
<p>Члан 17.</p>
<p>Уверење о положеном правосудном испиту садржи: име, презиме, место и годину рођења кандидата, на ком је правном факултету и када дипломирао, датум положеног правосудног испита и општи успех на правосудном испиту, број, датум и место издавања уверења, потпис министра правде и службени печат. </p>
<p></p>
<p>VI. ЗАВРШНЕ ОДРЕДБЕ </p>
<p></p>
<p>Члан 18.</p>
<p>Даном ступања на снагу овог правилника престаје да важи Правилник о полагању правосудног испита („Службени гласник РС", број 6/98). </p>
<p></p>
<p>Члан 19.</p>
<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
<p></p>
<p>Број 110-00-37/1998-05</p>
<p>У Београду, 14. априла 1998. године</p>
<p>Министар,</p>
<p>Драгољуб Јанковић, с.р.</p>
<p></p>