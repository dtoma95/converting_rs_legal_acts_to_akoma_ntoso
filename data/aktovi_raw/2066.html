





<p></p>

<p>На
основу члана 120. став 2. Закона о пензијском и инвалидском осигурању војних
осигураника („Службени лист СФРЈ“, бр. 7/85 и 74/87), Скупштина Заједнице
социјалног осигурања војних осигураника доноси</p>

<p></p>

<p></p>

<p>ОДЛУКУ</p>
	<p>
	
	
	о стицању, остваривању и коришћењу права на професионалну рехабилитацију 
	деце</p>

<p>„Службени
лист СФРЈ”, број 80 од 4. децембра 1987.</p>

<p></p>

<p></p>

<p>1. Право на
професионалну рехабилитацију по овој одлуци може стећи:</p>

<p>1) дете војног
осигураника;</p>

<p>2) дете уживаоца
старосне или инвалидске пензије по Закону о пензијском и инвалидском осигурању
војних осигураника;</p>

<p>3) дете – уживалац
породичне пензије по Закону о пензијском и инвалидском осигурању војних
осигураника.</p>

<p>Дете из става 1. ове
тачке може стећи право на професионалну рехабилитацију ако му је рехабилитација
потребна ради оспособљавања за самосталан живот и рад и ако постоји вероватноћа
да се рехабилитацијом може оспособити за самосталан живот и рад.</p>

<p></p>

<p>2. Право на
професионалну рехабилитацију и права у вези са коришћењем права на
професионалну рехабилитацију дете из тачке 1. ове одлуке стиче по прописима по
којима та права стичу и користе деца осигураника – радника на подручју
заједнице пензијског и инвалидског осигурања радника на коме оно има
пребивалиште (у даљем тексту: надлежна заједница радника).</p>

<p></p>

<p>3. Остваривање и коришћење
права на професионалну рехабилитацију и права у вези са коришћењем
професионалне рехабилитације и спровођење професионалне рехабилитације деце из
тачке 1. ове одлуке врши се по прописима по којима се врши остваривање и
коришћење права на професионалну рехабилитацију и спровођење професионалне
рехабилитације деце осигураника – радника на подручју надлежне заједнице
радника.</p>

<p></p>

<p>4. Надлежна
заједница радника решава о праву на професионалну рехабилитацију деце из тачке
1. ове одлуке и о праву у вези са коришћењем права на професионалну
рехабилитацију, по поступку по коме решава о тим правима деце – инвалида
осигураника – радника на подручју те заједнице, а на основу претходно
закљученог споразума у смислу тачке 6. ове одуке.</p>

<p></p>

<p>5. Трошкови за
професионалну рехабилитацију деце из тачке 1. ове одлуке и за права у вези са
коришћењем права на професионалну рехабилитацију падају на терет Фонда
пензијског и инвалидског осигурања Заједнице социјалног осигурања војних
осигураника ако такве трошкове за права деце – инвалида осигураника – радника
по прописима о пензијском и инвалидском осигурању на подручју надлежне
заједнице радника сноси Фонд пензијског и инвалидског осигурања.</p>

<p></p>

<p>6. Руководилац
Стручне службе Заједнице социјалног осигурања војних осигураника, ради
спровођења ове одлуке, закључује споразуме са овлашћеним органима надлежне
заједнице радника.</p>

<p></p>

<p>7. Ступањем на снагу
ове одлуке престаје да важи Одлука о стицању, остваривању и коришћењу права на
професионалну рехабилитацију деце („Службени лист СФРЈ”, бр. 17/73).</p>

<p></p>

<p>8. Ова одлука ступа
на снагу осмог дана од дана објављивања у „Службеном листу СФРЈ”.</p>

<p></p>

<p>Бр. 63/1</p>

<p>25. новембра 1987.
године</p>

<p>Београд</p>

<p>
Скупштина Заједнице
социјалног</p>

<p>
осигурања војних
осигураника</p>

<p>Председник
Председништва,</p>

<p>генерал-пуковник у
пензији,</p>

<p>
Дане Петковски, с.
р.</p>

<p></p>



