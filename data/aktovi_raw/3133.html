


	
	Zakon

	


	<p></p>
	<p>На основу члана 39. став 2. Закона о заштити права оплемењивача биљних сорти („Службени гласник РС”, бр. 41/09 и 88/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p></p>
	<p>ОДЛУКУ</p>
	<p>о висини трошкова испитивања сорти и годишњим трошковима одржавања права оплемењивача биљних сорти</p>
	<p>"Службени гласник РС", број 98 од 8. новембра 
				2013.</p>
	<p></p>
	<p>1. Овом одлуком утврђује се висина трошкова испитивања сорти у поступку разматрања захтева за додељивање права оплемењивача биљне сорте као и висина годишњих трошкова одржавања права оплемењивача биљне сорте.</p>
	<p>2. Висина трошкова испитивања сорти из тачке 1. ове одлуке за сорте које се испитују на територији Републике Србије је прописана посебним прописом којим се уређује висина накнаде за испитивање и за додатно испитивање сорте пољопривредног биља на основу Закона о признавању сорти пољопривредног биља („Службени гласник РС”, број 30/10).</p>
	<p>3. Висина трошкова испитивања сорти које се обавља у другој држави се одређује прописима те државе.</p>
	<p>4. Висина годишњих трошкова одржавања права оплемењивача из тачке 1. ове одлуке износе 15.000 динара.</p>
	<p>5. Оплемењивач износ трошкова из тачке 2. ове одлуке уплаћује на рачун буџета Републике Србије у року од 15 дана од дана пријема обавештења да ће сорта бити испитивана. 
	</p>
	<p>6. Оплемењивач износ трошкова из тачке 3. ове одлуке плаћа у складу са прописима те друге државе.</p>
	<p>7. Носилац права оплемењивача трошкове из тачке 4. ове одлуке уплаћује на рачун буџета Републике Србије до почетка године за коју се уплаћују трошкови.</p>
	<p>8. Изузетно од одредбе тачке 7. ове одлуке, носилац права оплемењивача трошкове одржавања права оплемењивача за 2014. годину може да уплати до 1. септембра 2014. године.</p>
	<p>9. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>05 број 401-9455/2013</p>
	<p>У Београду, 8. новембра 2013. године</p>
	<p>Влада</p>
	<p>Председник,</p>
	<p>Ивица Дачић, с.р.</p>

