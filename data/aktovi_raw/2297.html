


	<p>
	</p>Редакцијски пречишћен текст
	<p>
На основу члана 69. став 2. и члана 100. Закона о здравственом осигурању („Службени гласник РС”, бр. 18/92, 26/93, 53/93, 67/93, 48/94, 25/96, 46/98, 54/99 и 29/2001), члана 10. став 1. тачка 28) и члана 24. Статута Републичког завода за здравствено осигурање („Службени гласник РС”, бр. 33/99 и 16/2000) а у вези са чланом 4. Правилника о начину прописивања и издавања лекова („Службени лист СРЈ”, бр. 16/94 и 22/97) и чланом 18. Правилника о условима и начину остваривања права из здравственог осигурања („Службени гласник РС”, број 44/99),</p>
<p>
 
Управни одбор Републичког завода за здравствено осигурање, на седници одржаној 22. фебруара 2002. године, доноси</p>
<p>
 </p>
<p>
ОДЛУКУ</p>
<p>
о јединственим идентификационим бројевима лекара и лекара стоматолога који имају овлашћење за прописивање лекова на рецепт на терет средстава здравственог осигурања</p>
<p>
"Службени гласник РС", бр. 9 од 26. фебруара 2002 и 44 од 27. маја 2005.</p>
<p>
 </p>
<p>
Члан 1</p>
<p>
Овом одлуком утврђује се начин и поступак одређивања идентификационих бројева (у даљем тексту: ИД број) лекарима и лекарима стоматолозима (у даљем тексту: лекар) који имају овлашћења за прописивање лекова на рецепт на терет средстава здравственог осигурања; начин коришћења ИД бројева; формирање и вођење Регистра лекара; облик и садржина штамбиља лекара и рокови за спровођење ове одлуке.</p>
<p>
  </p>
<p>
Члан 2</p>
<p>
ИД бројеви се додељују изабраним лекарима који на основу Закона и Правилника о условима и начину остваривања права из здравственог осигурања ("Службени гласник РС", број 44/99) имају овлашћење да прописују лекове на рецепт на терет средстава здравственог осигурања, и то:</p>
<p>
- изабраним лекарима у дому здравља из области: опште медицине, гинекологије, педијатрије, медицине рада и стоматологије;</p>
<p>
- изабраним лекарима у службама других здравствених установа које пружају здравствену заштиту из делатности дома здравља, као и специјализованим диспанзерима и саветовалиштима из области: онкологије, менталног здравља, болести зависности, примене и давања контрацептивних средстава, дијабетеса, кожно-венеричних болести и плућних болести.</p>
<p>
ИД број се додељује и лекару специјалисти, који изузетно користи ИД број за прописивање лекова на обрасцу лекарског рецепта на терет средстава здравственог осигурања, када оцени према здравственом стању осигураника који је код њега упућен, да се узимање лека не може одлагати.</p>
<p>
- ИД број се додељује и лекару у установи социјалне заштите, са којом Завод има закључен уговор о пружању здравствених услуга, за прописивање лекова на рецепт на терет средстава здравственог осигурања осигураним лицима смештеним корисницима.*</p>
<p>
- ИД број се додељује лекарима у другим облицима обављања здравствене делатности (приватна пракса) из области: опште медицине, гинекологије, педијатрије и стоматологије, са којима Завод има закључен уговор, за прописивање лекова на рецепт осигураним лицима на терет средстава здравственог осигурања.*</p>
<p>
*Службени гласник РС, број 44/2005</p>
<p>
  </p>
<p>
Члан 3</p>
<p>
Предлог за додељивање ИД броја лекарима, здравствена установа доставља филијали Републичког завода за здравствено осигурање (у даљем тексту: Филијала Завода), на чијем подручју има седиште, на обрасцу "Списак лекара, који имају овлашћење за прописивање лекова на терет средстава здравственог осигурања" (у даљем тексту: Списак лекара), у року од 15 дана од дана пријема захтева.</p>
<p>
Образац из става 1 овог члана који утврђује Републички завод за здравствено осигурање (у даљем тексту: Завод) обавезно садржи за сваког лекара појединачно следеће податке:</p>
<p>
1. здравствена установа-правно лице (назив и шифра),</p>
<p>
2. здравствена установа у саставу правног лица (назив и шифра),</p>
<p>
3. организациона јединица здравствене установе у којој лекар ради (назив и шифра),</p>
<p>
4. име лекара,</p>
<p>
5. име једног родитеља,</p>
<p>
6. презиме лекара,</p>
<p>
7. јединствени матични број грађана за лекара (ЈМБГ),</p>
<p>
8. специјалност за лекара на основу које прописује лекове,</p>
<p>
9. запослен на неодређено - одређено време,</p>
<p>
10. број опредељених осигураних лица код изабраног лекара,</p>
<p>
11. и друге податке које пропише Завод.</p>
<p>
  </p>
<p>
Члан 3а*</p>
<p>
Предлог за додељивање ИД броја лекарима, установа социјалне заштите доставља филијали Завода, на чијем подручју има седиште, на обрасцу Списак лекара, у року од 15 дана од дана пријема захтева.*</p>
<p>
Образац из става 1. овог члана који утврђује Завод обавезно садржи за сваког лекара појединачно следеће податке:*</p>
<p>
1. установа социјалне заштите - правно лице (назив и шифра),*</p>
<p>
2. установа социјалне заштите у саставу правног лица (назив и шифра),*</p>
<p>
3. име лекара,*</p>
<p>
4. име једног родитеља,*</p>
<p>
5. презиме лекара,*</p>
<p>
6. јединствен матични број грађана за лекара (ЈМБГ),*</p>
<p>
7. запослен на неодређено - одређено време и*</p>
<p>
8. друге податке које пропише Завод.*</p>
<p>
*Службени гласник РС, број 44/2005</p>
<p>
</p>
<p>
  </p>
<p>
Члан 3б*</p>
<p>
Предлог за додељивање ИД броја лекарима, други облик обављања здравствене делатности (приватна пракса) доставља филијали Завода на чијем подручју има седиште, на обрасцу Списак лекара у року од 15 дана од дана пријема захтева.*</p>
<p>
Образац из става 1. овог члана који утврђује Завод обавезно садржи за сваког лекара појединачно следеће податке:*</p>
<p>
1. други облик обављања здравствене делатности (назив и шифра),*</p>
<p>
2. име лекара,*</p>
<p>
3. име једног родитеља,*</p>
<p>
4. презиме лекара,*</p>
<p>
5. јединствен матични број грађана за лекара (ЈМБГ),*</p>
<p>
6. запослен на неодређено време и*</p>
<p>
7. друге податке које пропише Завод.*</p>
<p>
</p>
<p>
*Службени гласник РС, број 44/2005</p>
<p>
</p>
<p>
  </p>
<p>
Члан 4</p>
<p>По пријему предлога из члана 3. ове одлуке од здравствене установе, установе социјалне заштите и другог облика обављања здравствене делатности (приватна пракса)* Филијала Завода проверава да ли су на Списку лекара, лекари који испуњавају услове за додељивање ИД броја сходно члану 2. ове одлуке.</p>
<p>
По извршеној провери Завод ће најкасније до 20. марта 2002. године доделити ИД бројеве лекарима.</p>
<p> По извршеној провери Завод ће најкасније до 15. јула 2005. године доделити ИД бројеве лекарима у установама социјалне заштите и лекарима у другом облику обављања здравствене делатности (приватна пракса).*</p>
<p>
*Службени гласник РС, број 44/2005</p>

<p>
Члан 5</p>
<p>
ИД број се додељује за сваког лекара појединачно.</p>
<p>
ИД број се састоји од:</p>
<p>
- шифре филијале (2 места),</p>
<p>
- редног броја лекара (5 места) и</p>
<p>
- контролног броја (1 место), по модулу 11.</p>
<p>
Редни број ИД броја, одређује се растућим редоследом почев од броја 00001, за сваку Филијалу Завода посебно.</p>

<p>
Члан 6</p>
<p>
О додељеним ИД бројевима у Заводу се формира и води се Регистар лекара, који садржи следећа обележја:</p>
<p>
- филијала Завода (назив и шифра),</p>
<p>
- здравствена установа - правно лице (назив и шифра),</p>
<p>
- здравствена установа у саставу правног лица (назив и шифра)</p>
<p>
- организациона јединица здравствене установе у којој лекар ради (назив и шифра),</p>
<p>
- установа социјалне заштите - правно лице (назив и шифра),*</p>
<p>
- установа социјалне заштите у саставу правног лица (назив и шифра),*</p>
<p>
- други облик обављања здравствене делатности - приватна пракса (назив и шифра),*</p>
<p>
- име лекара,</p>
<p>
- име једног родитеља,</p>
<p>
- презиме лекара,</p>
<p>
- јединствени матични број грађана за лекара (ЈМБГ),</p>
<p>
- специјалност за лекара на основу које прописује лекове,</p>
<p>
- додељени ИД број лекара (број штамбиља),</p>
<p>
- датум задужења лекара штамбиљом,</p>
<p>
- датум промене у радно-правном статусу лекара,</p>
<p>
- врста промене (назив и шифра),</p>
<p>
- штамбиљ враћен (да, не),</p>
<p>
- датум враћања штамбиља,</p>
<p>
- датум уноса у Регистар.</p>
<p>
Регистар лекара Завод ће формирати до 20. марта 2002. године.</p>
<p>
Регистар лекара за установе социјалне заштите и друге облике обављања здравствене делатности (приватна пракса) Завод ће формирати најкасније до 15. јула 2005. године.*</p>
<p>
*Службени гласник РС, број 44/2005</p>
<p>
</p>

<p>
Члан 7</p>
<p>Извод из Регистра лекара доставља се здравственој установи, установи социјалне заштите и другом облику обављања здравствене делатности* у року од пет дана од дана доделе ИД бројева лекарима.</p>
<p>Извод из Регистра лекара са додељеним ИД бројевима лекара саставни је део Уговора о спровођењу и финансирању здравствене заштите закљученог између филијале Завода и здравствене установе и установе социјалне заштите.*</p>
<p>
Извод из Регистра лекара са додељеним ИД бројевима лекара саставни је део уговора закљученог између филијале Завода и другог облика обављања здравствене делатности.*</p>

<p>
*Службени гласник РС, број 44/2005</p>
<p>
</p>
<p>
Члан 8</p>
<p>
Штамбиљ лекара је облика елипсе, димензија 47 x 18 мм, са следећом садржином исписаном ћириличним писмом у равним редовима:</p>
<p>
- Др мед. или Др стоматологије,</p>
<p>
- име и презиме,</p>
<p>
- специјалност,</p>
<p>
- ИД број.</p>

<p>
Члан 9</p>
<p>
Штамбиљ лекара израђује искључиво понуђач кога путем јавног огласа изабере и овласти Завод.</p>
<p>
За поступак јавног оглашавања и прикупљања понуда директор Завода образује комисију.</p>
<p>
На основу јавно прикупљених понуда комисија даје директору Завода образложени предлог за избор најповољнијег понуђача.</p>
<p>
Предлог комисије из става 2. овог члана садржи разлоге за избор најповољнијег понуђача за израду штамбиља у погледу бонитета понуђача, квалитета, цена и рока израде.</p>
<p>Директор Завода са изабраним понуђачем закључује уговор, којим се изабрани понуђач овлашћује да по захтеву здравствених установа установа социјалне заштите и других облика обављања здравствене делатности (приватна пракса)* и уз сагласност филијале Завода изради штамбиљ лекара из члана 8. ове одлуке.</p>
<p>
По извршеном избору и закљученом уговору подноси се извештај Управном одбору Републичког завода за здравствено осигурање.</p>
<p>
*Службени гласник РС, број 44/2005</p>
<p>
</p>

<p>
Члан 10</p>
<p>
Здравствене установе и установе социјалне заштите могу наручивати и преузимати штамбиље искључиво од понуђача кога изабере и овласти Завод, што ће се ближе регулисати Уговором о спровођењу и финансирању здравствене заштите између филијале Завода и здравствене установе и установе социјалне заштите.*</p>
<p>
Други облици обављања здравствене делатности (приватна пракса) могу наручивати и преузимати штамбиље искључиво од понуђача кога изабере и овласти Завод, што ће се ближе регулисати уговором између филијале Завода и другог облика обављања здравствене делатности (приватна пракса).*</p>
<p>
*Службени гласник РС, број 44/2005</p>
<p>
</p>

<p>
Члан 11</p>
<p>
Директор здравствене установе и установе социјалне заштите сваком лекару појединачно уз потпис уручује штамбиљ.*</p>
<p>
Оснивач другог облика обављања здравствене делатности (приватна пракса) сваком лекару појединачно уз потпис уручује штамбиљ.*</p>
<p>
Директори здравствених установа уручивање штамбиља лекарима извршиће најкасније до 20. маја 2002. године.*</p>
<p>
Директори установа социјалне заштите уручивање штамбиља лекарима извршиће најкасније до 15. јула 2005. године.*</p>
<p>
Оснивачи других облика обављања здравствене делатности (приватна пракса) уручивање штамбиља лекарима извршиће најкасније до 15. јула 2005. године.*</p>
<p>
О датуму уручења штамбиља лекарима директори здравствених установа и установа социјалне заштите обавестиће филијалу Завода ради уношења тог податка у Регистар лекара.*</p>
<p>
О датуму уручења штамбиља оснивачи других облика обављања здравствене делатности (приватна пракса) обавестиће филијалу Завода ради уношења тог податка у Регистар лекара.*</p>
<p>
*Службени гласник РС, број 44/2005</p>
<p>
</p>

<p>
Члан 12</p>
<p>
Лекар задужен штамбиљем користи штамбиљ за прописивање лекова на лекарски рецепт који се обезбеђују на терет средстава здравственог осигурања и за остваривање других права из здравственог осигурања.</p>
<p>
Лекар задужен штамбиљем у установи социјалне заштите и другом облику обављања здравствене делатности (приватна пракса) користи штамбиљ само за прописивање лекова на лекарски рецепт који се обезбеђују на терет средстава здравственог осигурања.*</p>
<p>
*Службени гласник РС, број 44/2005</p>
<p>
</p>

<p>
Члан 13</p>
<p>
Престанак права на употребу штамбиља лекара настаје у следећим случајевима:</p>
<p>
- престанка радног односа,</p>
<p>
- промене радно-правног статуса,</p>
<p>
- смрти,</p>
<p>
- на захтев филијале Завода.</p>
<p>
Рок за одјаву штамбиља је три дана.</p>
<p>Изгубљени штамбиљ лекара, директор здравствене установе и установе социјалне заштите* одјављује филијали Завода у року од три дана од сазнања да је штамбиљ изгубљен.</p>
<p>
Изгубљени штамбиљ лекара, оснивач другог облика обављања здравствене делатности (приватна пракса), одјављује филијали Завода у року од три дана од сазнања да је штамбиљ изгубљен.*</p>
<p>
*Службени гласник РС, број 44/2005</p>
<p>
</p>

<p>
Члан 14</p>
<p>
Здравствена установа, установа социјалне заштите и други облик обављања здравствене делатности (приватна пракса) обавезни су да обавесте филијалу Завода за сваку промену података који се уносе у Регистар лекара у року од три дана од дана настале промене.*</p>
<p>
*Службени гласник РС, број 44/2005</p>
<p>
</p>

<p>
Члан 15</p>
<p>
Упутством директора Завода ближе ће се прописати вођење Регистра лекара.</p>

<p>
Члан 16</p>
<p>
Ова одлука објављује се у "Службеном гласнику РС" и ступа на снагу осмог дана од дана објављивања.</p>
<p>
</p>
<p>
</p>
<p>
01 број 033-2/2002</p>
<p>
 
У Београду, 22. фебруара 2002. године</p>
<p>
 
Управни одбор Републичког завода за здравствено осигурање</p>
<p>
 
Председник,</p>
<p>
Георгије Марић, с.р.</p>
<p>
</p>
<p>
ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ОДЛУКЕ</p>
<p>
 </p>
<p>
Одлука о изменама и допунама Одлуке о јединственим идентификационим бројевима лекара и лекара стоматолога који имају овлашћење за прописивање лекова на рецепт на терет средстава здравственог осигурања: 
"Службени гласник РС", бр. 44/2005-74</p>
<p>
</p>
<p>
Члан 12</p>
<p>
Ова одлука ступа на снагу у року од осам дана од дана објављивања у "Службеном гласнику Републике Србије", а примењује се од 15. јула 2005. године.</p>


