



<p>На основу члана 11. став 2. Закона о
средњој школи („Службени гласник РС“, број 50/92),</p>

<p>Влада Републике Србије донела је</p>

<p></p>

<p>ОДЛУКУ</p>

<p>О ОСНИВАЊУ ТЕХНИЧКЕ
ШКОЛЕ У КОСЈЕРИЋУ</p>

<p>"Службени гласник
РС", број 42 од 24. 

октобра 1995.</p>

<p>Члан 1.</p>

<p>Оснива се Техничка школа у Косјерићу, као стручна школа
за обављање делатности у области средњег образовања и васпитања.</p>

<p>Члан 2.</p>

<p>Школа ће пословати под називом: Техничка школа, са
потпуном одговорношћу.</p>

<p>Седиште Техничке школе (у даљем тексту: Школа) је у
Косјерићу, Јордана Ђукановића број 31.</p>

<p>Члан 3.</p>

<p>На оснивање, организацију и рад Школе примењују се
прописи о јавним службама и средњој школи.</p>

<p>Члан 4.</p>

<p>Средства за оснивање и почетак рада Школе чине средства
одељења ван седишта Економске школе у Ужицу и одељења ван седишта Машинске
школе у Пожеги, у Косјерићу, са билансним стањем на дан 1. децембра 1995.
године.</p>

<p>Члан 5.</p>

<p>Средства за обављање делатности Школе обезбеђују се у
складу са законом.</p>

<p>Члан 6.</p>

<p>Школа ће остваривати наставне планове и програме од I
до IV разреда у подручјима рада машинство и обрада метала и економија.</p>

<p>Наставни план и програм остварује се на српском језику.</p>

<p>Члан 7.</p>

<p>Школа почиње са радом 1. децембра 1995. године.</p>

<p>Члан 8.</p>

<p>До конституисања школског одбора Влада Републике Србије
образује привремени школски одбор, који има председника и девет чланова.</p>

<p>Члан 9.</p>

<p>Привремени школски одбор:</p>

<p>1) донеће статут Школе;</p>

<p>2) донеће годишњи програм рада Школе;</p>

<p>3) обављаће друге послове из надлежности школског
одбора утврђене законом.</p>

<p>Привремени школски одбор престаје са радом када оснивач
именује школски одбор у складу са законом.</p>

<p>Члан 10.</p>

<p>До именовања директора Школе његове послове ће обављати
и вршити његова овлашћења вршилац дужности директора Школе кога ће именовати
министар просвете.</p>

<p>Члан 11.</p>

<p>Општи акти Школе донеће се у року од 30 дана од дана
доношења статута Школе.</p>

<p>Члан 12.</p>

<p>Ученици који су започели стицање образовања у школској
1995/96. години у одељењима ван седишта Економске школе у Ужицу и Машинске
школе у Пожеги, у Косјерићу, наставиће стицање образовања у Школи почев од 1.
децембра 1995. године, по наставним плановима и програмима по којима су
започели образовање, у складу са законом.</p>

<p>Члан 13.</p>

<p>Даном почетка рада Школа преузима запослене у одељењу
ван седишта Економске школе у Ужицу и одељењу ван седишта Машинске школе у
Пожеги, у Косјерићу.</p>

<p>Члан 14.</p>

<p>Ова одлука ступа на снагу осмог дана од дана
објављивања у „Службеном гласнику Републике Србије”.</p>

<p></p>

<p>05
број 611-2601/95</p>

<p>У
Београду, 19. октобра 1995. године</p>

<p>Влада
Републике Србије</p>

<p>Потпредседник,</p>

<p>проф
др Слободан Унковић, с.р.</p>

<p></p>

<p></p>

<p></p>



