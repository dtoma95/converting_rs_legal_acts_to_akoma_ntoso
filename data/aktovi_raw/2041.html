


	
	Zakon


	
				<p>На основу члана 57. став 5. Закона о полицији („Службени гласник РС”, број 6/16), </p>
				<p>Министар унутрашњих послова доноси</p>
				<p>ПРАВИЛНИК</p>
				<p>о начину спровођења и методологији примене полиграфског испитивања</p>
				<p>"Службени гласник РС", број 36 од 13. априла 
				2017.</p>
				<p></p>
				<p>I. УВОДНЕ ОДРЕДБЕ</p>
				<p>Члан 1.</p>
				<p>Овим правилником прописује се начин спровођења полиграфског испитивања, као и основна методолошка правила примене полиграфског испитивања.</p>
				<p>Члан 2.</p>
				<p>Полиграфско испитивање спроводи полиграфски испитивач за потребе Министарства унутрашњих послова, правосудних и других државних органа уз коришћење полиграфског уређаја – уређаја за регистровање физиолошких реакција лица које се испитује у складу са стручном методологијом.</p>
				<p>II. НАЧИН СПРОВОЂЕЊА ПОЛИГРАФСКОГ ИСПИТИВАЊА</p>
				<p>Члан 3.</p>
				<p>Полиграфско испитивање се спроводи на основу писаног захтева за полиграфско испитивање који доставља овлашћени полицијски службеник, односно други државни службеник.</p>
				<p>Члан 4.</p>
				<p>Полиграфски испитивач је дужан да се пре почетка испитивања упозна са свим расположивим сазнањима која се тичу кривичног дела или догађаја који је предмет полиграфског испитивања.</p>
				<p>Члан 5.</p>
				<p>Полиграфски испитивач је дужан да пре почетка испитивања упозна испитаника да је полиграфско испитивање добровољно и да у складу са тим треба да да писану сагласност.</p>
				<p>Садржина изјаве из става 1. овог члана дата је у Прилогу 1. који је одштампан уз овај правилник и чини његов саставни део. </p>
				<p>Полиграфски испитивач је дужан да испитаника испита о постојању евентуалних разлога утврђених законом због којих се испитивање не би могло спровести, као и да испитаника упозна са процедуром полиграфског испитивања и радом уређаја.</p>
				<p>III. МЕТОДОЛОГИЈА ПРИМЕНЕ ПОЛИГРАФСКОГ ИСПИТИВАЊА</p>
				<p>Члан 6.</p>
				<p>Полиграфско испитивање се обавља у полиграфској лабораторији која задовољава методолошке и безбедносне услове.</p>
				<p>Испитивање се изузетно може обављати и ван лабораторије, у просторији која има услове најприближније лабораторијским.</p>
				<p>Члан 7.</p>
				<p>Полиграфско испитивање почиње задавањем „стимулативног теста” у циљу демонстрирања рада полиграфског уређаја испитанику, након чега следе релевантни полиграфски тестови.</p>
				<p>Члан 8.</p>
				<p>По завршеном полиграфском испитивању, полиграфски испитивач је дужан да у најкраћем року достави писани извештај подносиоцу захтева за полиграфско испитивање.</p>
				<p>Полиграфски записи – полиграми се чувају у електронској форми у лабораторији за полиграфска испитивања и доступни су само полиграфским испитивачима Министарства унутрашњих послова.</p>
				<p>IV. ЗАВРШНА ОДРЕДБА</p>
				<p>Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>01 број 2653/17-3</p>
				<p>У Београду, 12. априла 2017. године</p>
				<p>Министар унутрашњих послова,</p>
				<p>др Небојша Стефановић, с.р.</p>
				<p>Прилози</p>
				<p>Прилог 1.</p>
				<p>РЕПУБЛИКА СРБИЈА</p>
				<p>МИНИСТАРСТВО УНУТРАШЊИХ ПОСЛОВА</p>
				<p>ДИРЕКЦИЈА ПОЛИЦИЈЕ</p>
				<p>ИЗЈАВА </p>
				<p>Дана___________20___године у просторијама ____________ полиграфски испитивач ми је предочио потребу да будем испитиван (а) на полиграфском инструменту.</p>
				<p>Објашњена ми је сврха и начин испитивања, као и да не постоји могућност било каквог штетног утицаја на моје здравље. Пошто не постоје физичке и психичке сметње у смислу члана 57. Закона о полицији, добровољно пристајем да будем испитиван (а) на полиграфском инструменту.</p>
				<p>Изјаву дао/ла:</p>
				<p>____________________________</p>
				<p>____________________________</p>
				<p>(име и презиме)</p>
	

