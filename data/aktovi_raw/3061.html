





<p>
На основу члана 45. став 1. тачка 2 Статута Привредне коморе
Србије („Службени гласник РС”, број 45/02), а у складу са чл. 10. и 11. Закона о
привредним коморама („Службени гласник РС”, број 65/01),</p>

<p>
Управни одбор Привредне коморе Србије, на седници одржаној
17. фебруара 2005. године, доноси</p>

<p>
</p>

<p>
</p>

<p>
ПРАВИЛНИК</p>

<p>
о лиценцирању школа рачунара за стандардну обуку корисника информационо комуникационих технологија у привредној комори србије</p>

<p>
“Службени гласник
РС”, број 
22 од
8. марта 2005.</p>

<p>
</p>

<p>
</p>

<p>
1. ОПШТА ПРАВИЛА </p>

<p>
</p>

<p>
1.1. Комора додељује, одржава, суспендује (привремено спречава
коришћење дате лиценце) и обнавља лиценце школама рачунара у складу са Стандардизованим
садржајима – модулима основног стручног оспособљавања за коришћење информационо
комуникационих технологија (ICT), које Удружење информатичке делатности у Комори
и Савет Удружења за образовање у ICT сектору утврђују и перманентно иновирају са
достигнућима у развоју у ICT и међународним стандардима у тој области. </p>

<p>
</p>

<p>
1.2. Лиценца се додељује, одржава или обнавља школи рачунара
која:</p>

<p>
а) задовољава захтеве референтног стандарда: 
ECDL, 
JUS ISO
17024:2003, ... ;</p>

<p>
б) задовољава правила и критеријуме прописане овим правилником
од стране Коморе;</p>

<p>
в) надокнађује Комори прописане трошкове лиценцирања.</p>

<p>
</p>

<p>
1.3. Комора је ближе уредила поступке које примењује при
пријему и решавању захтева за лиценцирање, односно услове за доделу, одржавање и
обнављање лиценце, као и услове под којима ће се лиценца одбити, суспендовати или
одузети.</p>

<p>
</p>

<p>
1.4. Поштовање ових правила, услова и прописаног поступка
лиценцирања Комора континуирано прати након додељивања лиценце, путем надзорних
посета.</p>

<p>
</p>

<p>
1.5. Учесталост којом се обављају редовне надзорне посете
одређује Комора.</p>

<p>
</p>

<p>
1.6. Комора ће у складу са захтевима међународних релевантних
стандарда и међународном праксом, по потреби вршити измене ових правила и/или критеријума
прописаних Стандардизованим садржајима – модулима основног стручног оспособљавања
за коришћење информационо комуникационих технологија.</p>

<p>
</p>

<p>
1.7. У складу са правилима наведеним у тач. 6.2. и 6.3.
ових правила, Комора ће обавестити школу рачунара о изменама из наведене тачке и
исте ће јавно објавити/публиковати. Школа рачунара је у обавези да се придржава
измењених критеријума.</p>

<p>
</p>

<p>
2. УСЛОВИ ЗА ДОДЕЉИВАЊЕ
ЛИЦЕНЦЕ</p>

<p>
</p>

<p>
2.1. Примена Стандардизованих садржаја – модула основног
стручног оспособљавања за коришћење информационо комуникационих технологија датих
у Прилогу 1 овог правилника.</p>

<p>
</p>

<p>
2.2. Подношење захтева које подразумева обавезу да пружи
Комори тачне податке у погледу идентификације школе, регистроване делатности, одговорних
лица, као и друге податке који су релевантни за све фазе лиценцирања (Пријава за
лиценцирање школе рачунара, ОБ038, Прилог 2. овог правилника) као и да сарађује
са тимом проверавача и другим представницима Коморе.</p>

<p>
</p>

<p>
2.3. Комора ће доделити лиценцу школи рачунара која испуњава
услове наведене овим правилником.</p>

<p>
</p>

<p>
3. УСЛОВИ ЗА ОДРЖАВАЊЕ
ЛИЦЕНЦЕ</p>

<p>
</p>

<p>
3.1. Лиценцирана школа се обавезује да ће се у свом раду
придржавати установљене организације, сопствених правила и поступака који су послужили
као основа за добијање лиценце од стране Коморе.</p>

<p>
</p>

<p>
3.2. Лиценцирана школа је у обавези да чува све извештаје
који су у вези са обављеним активностима за које је она лиценцирана, да за исте
омогући приступ за перион од најмање 4 године.</p>

<p>
</p>

<p>
3.3. Записи којима се доказује образовање, обученост и искуство,
односно компетентност особља лиценциране школе, морају бити редовно ажурирани и
такође морају бити доступни Комори.</p>

<p>
</p>

<p>
3.4. Уређење уговорног односа између лиценциране школе и
њених кандидата – корисника услуга не сме стварати никакве обавезе или одговорности
Комори.</p>

<p>
</p>

<p>
3.5. Лиценцирана школа је у обавези да користи право на
лиценцу само за услуге за које јој је лиценца додељена, у складу са обимом лиценце,
и само кад их пружа поштујући ова правила и критеријуме лиценцирања.</p>

<p>
</p>

<p>
3.6. Лиценцирана школа мора да осигура да ће разматрати
приговоре који су јој упућени од стране корисника услуга и одлучивати о њима, у
складу са својом документованом политиком и поступцима за решавање приговора.</p>

<p>
</p>

<p>
3.7. Лиценцирана школа се обавезује да се придржава одлукама
Коморе, донетих у складу са одредбама из тачке 7. и 8., као мере због повреде захтева
садржаних у овим Правилнику.</p>

<p>
</p>

<p>
4. КОРИШЋЕЊЕ ЗНАКА ЛИЦЕНЦИРАЊА
И ПОЗИВАЊЕ НА ЛИЦЕНЦУ</p>

<p>
</p>

<p>
4.1. Знак лиценцирања је заштићени знак за који Комора даје
право коришћења лиценцираној школи за време трајања лиценце.</p>

<p>
</p>

<p>
4.2. Знак лиценцирања користи лиценцирана школа у саставу
образаца исправа које издаје под лиценцом.</p>

<p>
</p>

<p>
4.3. Знак лиценцирања представља симбол лиценцирања и садржи
идентификациони број лиценциране школе (број под којим је лиценцирана школа уписана
у регистар лиценцираних школа), којем се додају две последње цифре године у којој
је додељена лиценца.</p>

<p>
</p>

<p>
4.4. Знак лиценцирања се може користити само уз логотип
лиценциране школе и/или њен назив.</p>

<p>
</p>

<p>
4.5. Лиценцирана школа не сме да се позива на лиценцу изван
обима додељене лиценце, а иста ограничења мора да постави и својим корисницима услуга
при њиховом позивању на лиценцирану школу.</p>

<p>
</p>

<p>
4.6. Када је школи суспендована или одузета лиценца, или
није продужена по истеку периода лиценцирања, она је дужна да одмах престане са
издавањем извештаја или сертификата са знаком лиценцирања или позивањем на лиценцу,
као и било каквих других докумената који су у вези са лиценцом.</p>

<p>
</p>

<p>
4.7. У случајевима када се установи да лиценцирана школа
користи знак лиценцирања или се позива на лиценцу, на начин који Комора оцењује
као злоупотребу, односно начин супротан овом правилнику, Комора ће предузети одговарајуће
мере према тој школи. </p>

<p>
</p>

<p>
5. РЕГИСТАР ЛИЦЕНЦИРАНИХ
ШКОЛА</p>

<p>
</p>

<p>
5.1. Комора води регистар лиценцираних школа. Регистар лиценцираних
школа садржи следеће податке о лиценцираним школама:</p>

<p>
а) назив, подаци за контакт;</p>

<p>
б) име лица за контакт;</p>

<p>
в) број решења о лиценцирању и датум докле она важи;</p>

<p>
г) датум прве лиценце и датум последње лиценце;</p>

<p>
д) податке о биму лиценцирања;</p>

<p>
ђ) податке о променама статуса лиценце лиценциране школе,
које су настале током трајања важења лиценце, због проширења, редуковања или одузимања
лиценце;</p>

<p>
е) основне податке о предавачима.</p>

<p>
</p>

<p>
5.2. На свом wеb site Комора одржава стални приступ Регистру
лиценцираних школа, са подацима наведеним у тачки 5.1.</p>

<p>
</p>

<p>
5.3. Све промене статуса лиценциране школе које настану
у случајевима наведеним у тачки 8. овог Правилника, биће унешене при ажурирању Регистра
лиценцираних школа.</p>

<p>
</p>

<p>
6. ОБАВЕШТЕЊЕ О ПРОМЕНАМА</p>

<p>
</p>

<p>
6.1. Лиценцирана школа је дужна да, без одлагања, обавести
Комору о променама које се односе на услове под којима је добијена лиценца, односно
које утичу на послове које лиценцирана школа обавља у оквиру обима додељене лиценце,
њену компетентност и усаглашеност са правилима и критеријумима лиценцирања које
је прописала Комора.</p>

<p>
</p>

<p>
6.2. Комора ће на одговарајући начин обавестити лиценцирану
школу о свим променама правила и критеријума лиценцирања. 6.3. За сваку објављену
измену референтних докумената, стандарда и правила, Комора утврђује рок до кога
је лиценцирана школа у обавези да изврши потребне корекције. </p>

<p>
</p>

<p>
7. ОТКЛАЊАЊЕ НЕУСАГЛАШЕНОСТИ</p>

<p>
</p>

<p>
7.1. Комора прописује рок у вези отклањања неусаглашености
које се могу открити код школе током оцењивања ради добијања лиценце или током одржавања
лиценце. Комора задржава право, да у одређеним случајевима (у складу са правилима
из тачке 8. овог правилника), због неиспуњавања захтева за лиценцирање, одузме школи
лиценцу. </p>

<p>
</p>

<p>
8. ПРЕСТАНАК И ПРЕНОШЕЊЕ
ЛИЦЕНЦЕ</p>

<p>
</p>

<p>
8.1. Комора задржава право да у било ком тренутку одузме
лиценцу школи која не задовољава прописане захтеве/услове овог правилника.</p>

<p>
</p>

<p>
8.2. Комора може да одузме лиценцу или да захтева поновну
проверу, уколико дође до значајних промена у правном статусу, организационој структури,
персоналном саставу или промена у опремљености и средствима потребним за обављање
послова за које је школа лиценцирана, односно ако је лиценцирана школа променила
своју делатност.</p>

<p>
</p>

<p>
8.3. Лиценцирана школа може да се одрекне, одустане од лиценце
на сопствени захтев у било ком тренутку током важења лиценце или у поступку добијања
лиценце. </p>

<p>
</p>

<p>
8.4. Издата лиценца важи једну годину од датума издавања.
</p>

<p>
</p>

<p>
8.5. Обнављање лиценце након истека важења се обавља по
скраћеном поступку.</p>

<p>
</p>

<p>
9. ТРОШКОВИ ЛИЦЕНЦИРАЊА</p>

<p>
</p>

<p>
9.1. Комора наплаћује трошкове лиценцирања у складу са одговарајућом
одлуком о трошковима лиценцирања коју доноси Финансијска комисија Коморе. Трошкове
лиценцирања сноси школа, подносилац захтева за лиценцирање.</p>

<p>
</p>

<p>
9.2. Трошкови лиценцирања обухватају трошкове поступка лиценцирања,
трошкове оцењивања и доделе лиценце и трошкове надзорне посете приликом одржавања
лиценце.</p>

<p>
</p>

<p>
10. ЖАЛБЕ, ПРИГОВОРИ
И ОСПОРАВАЊА</p>

<p>
</p>

<p>
10.1. Комора решава жалбе, приговоре и оспоравања који су
јој упућени, а односе се на рад Комисије за лиценцирање школа рачунара или рад лиценциране
школе.</p>

<p>
</p>

<p>
10.2. Комора ће на све жалбе, приговоре и оспоравања одговорити
у одговарајућем року.</p>

<p>
</p>

<p>
11. ПОСТУПАК ЛИЦЕНЦИРАЊА</p>

<p>
</p>

<p>
Процес лиценцирања обухвата шест фаза.</p>

<p>
1. Школа подноси Комори попуњену пријаву за лиценцирање
школе рачунара (ОБ038) и доставља тражену документацију. Комора преиспитује пријаву,
прегледа достављену документацију и тражи евентуалну допуну документације.</p>

<p>
2. Комора организује проверу, именује тим проверавача и
утврђује детаљан план провере школе.</p>

<p>
3. Тим проверавача врши проверу на лицу места у школи рачунара
која захтева лиценцу и формира оцену задовољења захтева. </p>

<p>
4. Тим проверавача саставља и упућује Комори закључак о
провери са мишљењем о лиценцирању. Комора сачињава и доставља извештај о провери
провераваној школи са назнаком неусаглашености, које треба да буду отклоњене.</p>

<p>
5. На основу извештаја о провери и других расположивих информација,
Комора одлучује о лиценцирању и доноси решење о лиценцирању, које доставља лиценцираној
школи.</p>

<p>
6. У случају додељене лиценце, Комора прати да ли лиценцирана
школа задовољава утврђене критеријуме и после истека рока на који је решење издато,
врши поновну проверу лиценциране школе.</p>

<p>
</p>

<p>
12. КОМИСИЈА ЗА ЛИЦЕНЦИРАЊЕ
ШКОЛА РАЧУНАРА</p>

<p>
</p>

<p>
12.1. Комисију за лиценцирање школа рачунара именује Управни
одбор Привредне коморе Србије, на предлог Одбора Удружења информатичке делатности.</p>

<p>
</p>

<p>
12.2. Одлуком о именовању утврђује се делокруг рада и задаци
Комисије.</p>

<p>
</p>

<p>
Овај правилник ступа на снагу даном објављивања у „Службеном
гласнику РС”.</p>

<p>
</p>

<p>
</p>

<p>
60.01 број 334/II-5</p>

<p>
У Београду, 17. фебруара
2005. године</p>

<p>
Привредна комора Србије</p>

<p>
Председник,</p>

<p>
др 
Слободан Милосављевић,
с.р.</p>

<p>
</p>

<p>
</p>

<p>
</p>

<p>
СТАНДАРДИЗОВАНИ САДРЖАЈИ
– МОДУЛИ</p>

<p>
</p>

<p>
1.1. Потребе
привреде Србије</p>

<p>
</p>

<p>
Данас су информационе техологије (IT) присутне у свим областима
живота и рада. Учешће у информатичком друштву представља предуслов за укључивање
у савремене светске привредне токове.</p>

<p>
Са становишта информатичке писмености Србија спада у ред
најнеразвијених земања у Европи.</p>

<p>
Привреда Србије има изразито изражене потребе за кадровима
оспособљеним за коришћење 
IT. Пракса је показала да су корисници 
IT, у привреди
посебно, са различитим нивоима и врстама образовања и у недовољној мери користе
могућности које им пружају савремене 
IT.</p>

<p>
Процењује се да је привреди већ сада потребно неколико хиљада
људи са основном информатичком писменошћу.</p>

<p>
У Србији постоји велики број школа рачунара са произвољним
образовним садржајима и различитим нивоима квалитета пружања услуга обуке.</p>

<p>
У Европи се у овој област примењују јединствени стандарди
за школе рачунара, који се перманентно иновирају са развојем достигнућа у 
IT. У
преко 100 земања, примењују се ECDL/ICDL (Еuropean/International Computer Driging 
Licence) стандарди промовисани од 
ECDL Фондације. </p>

<p>
</p>

<p>
1.2. Стандарди за
основно и стручно оспособљавање </p>

<p>
за коришћење
информационо комуникационих технологија (ICT) </p>

<p>
</p>

<p>
Стандардима се дефинишу:</p>

<p>
– критеријуми које треба да испуне школе рачунара у Србији;</p>

<p>
– основни образовни садржаји</p>

<p>
– начини провере знања. </p>

<p>
Основно и стручно оспособљавање за коришћење 
ICT подразумева
стицање основних квалификација за ICT са степеном познавања основних појмова 
IT
коришћење личног рачунара (PC). </p>

<p>
Ови стандарди су утврђени на основу међународно признатих
стандарда из овог домена и 
ISO 
EIC 17024-2003, они треба да омогуће обуку полазника
и проверу њихових знања за коришћење 
PC и основних рачунарских програма. </p>

<p>
Дате стандарде утврдио је Савет за образовање у 
ICT и усвојио
Одбор Удружења информатичке делатности у ПКС. Удружење информатичке делатности у
ПКС ће преко својих органа и тела, координирати његови примену као и даље праћење
и усаглашавање концепата са светским трендовима и стандардима у овом домену.</p>

<p>
</p>

<p>
1.3. Циљеви
стандардизације основног ICT образовање</p>

<p>
</p>

<p>
Циљеви стандардизације:</p>

<p>
– да промовише и подстакне развој компјутерске писмености,</p>

<p>
– да подигне ниво знања о 
IT и ниво коришћења 
PC и заједничких
компјутерских апликација,</p>

<p>
– да обезбеди свим корисницима компјутера да реализују најбољу
праксу и предности коришћења 
PC-а,</p>

<p>
– да повећа продуктивност свих предузећа која користе 
PC
у свом раду,</p>

<p>
– да омогући бржи и биљи повратак инвестиција у 
IT,</p>

<p>
– да обезбеди основне квалификације свим људима, без обзира
на њихова предходна рада искуства, да постану део информатичког друштва.</p>

<p>
</p>

<p>
1.4. Користи од
стандардизације основног ICT образовања </p>

<p>
</p>

<p>
Данас су рачунарске вештине значајне у свим областима живота
и рада. Основно ICT образовање намењено је свима који имају потребу или знају за
шта да користе рачунар.</p>

<p>
Користи:</p>

<p>
– 
IT вештине доступне свима, </p>

<p>
– Иновативна и реална метода за мерење и вредновање 
IT вештина,</p>

<p>
– Модел образовања за информатичко друштво,</p>

<p>
– Већа јавна свест о предностима активног учешћа у информатичком
друштву,</p>

<p>
– 
IT квалификације прилагодљиве и прихватљиве у земљи и
иностранству.</p>

<p>
</p>

<p>
1.5. Циљна група</p>

<p>
</p>

<p>
Општа популација која има потребу и жели да буде оспособљена
за коришћење информационе технологије.</p>

<p>
</p>

<p>
1.6. Ниво
оспособљености</p>

<p>
</p>

<p>
Основни ниво оспособљености кандидата за коришћење 
PC и
заједничких рачунарских програма.</p>

<p>
</p>

<p>
2. КРИТЕРИЈУМИ ЗА ШКОЛЕ
РАЧУНАРА</p>

<p>
</p>

<p>
То су захтеви – норме, стандарди које треба да испуне школе
рачунара да би добили лиценцу – овлашћење за своју услугу основног оспособљавања
за ICT.</p>

<p>
1. локација </p>

<p>
2. регистрација делатности предузећа </p>

<p>
3. порески број ПИБ</p>

<p>
4. финансијске информације – годишњи пословни извештаји</p>

<p>
5. инфраструктура – по нашим стандардима за регистрацију
школа рачунара</p>

<p>
а) зграда</p>

<p>
– приступ за лица са ограниченим кретањем</p>

<p>
– осветљење</p>

<p>
– осветљење у радном простору</p>

<p>
– сигурност електричног напајања</p>

<p>
– одвојене просторије за личну хигијену</p>

<p>
б) простор</p>

<p>
– одвојен простор за пријем клијената</p>

<p>
– сале за обуку:</p>

<p>
1. непролазне </p>

<p>
2. климатизоване </p>

<p>
3. одговарајући намештај, прилагођен држању наставе</p>

<p>
в) број полазника у групи </p>

<p>
– 8 – 12 полазника</p>

<p>
– један полазник – један рачунар</p>

<p>
г) уредност просторија</p>

<p>
д) противпожарни апарати</p>

<p>
ђ) излаз за случај пожара</p>

<p>
е) каблови се не налазе на месту пролаза</p>

<p>
ж) изоловани струјни каблови </p>

<p>
6. администрација</p>

<p>
– распореди предавања </p>

<p>
– вођење комплетне евиденције клијената</p>

<p>
– резултати тестирања</p>

<p>
– евиденција издатих сертификата</p>

<p>
– евиденција података о предавачима</p>

<p>
– евиденција квалитета изведених обука</p>

<p>
7. особље</p>

<p>
– менаџер</p>

<p>
– предавачи:</p>

<p>
Комплетну наставу у пуном фонду часова изводе предавачи
са високим стручним образовањем (ПМФ, ФОН, ЕТФ), а у наставном процесу могу учествовати,
као асистенти на предавањима и лица која не испуњавају ове услове.</p>

<p>
– лице одговорно за квалитет</p>

<p>
– контакт особа за партнер програм</p>

<p>
8. software</p>

<p>
– легалан software (доказ о набавци легалног 
software-а
(рачун, уговор))</p>

<p>
– списак software-а по радним станицама</p>

<p>
9. hardware</p>

<p>
– минимални квалитет рачунара 
PII 
400Mhz, 128Mb 
RAM меморије,
6 
GB 
HDD</p>

<p>
– колор монитор</p>

<p>
– могућност повезивања на интернет</p>

<p>
10. процедуре</p>

<p>
– процедуре за обезбеђивање квалитета обуке</p>

<p>
– процедуре за обезбеђивање једнаких права кандидата</p>

<p>
– процедура о жалбама кандидата</p>

<p>
11. цена обуке у утврђеном распону</p>

<p>
12. цена испита провере знања јединствена и усаглашена у
оквиру асоцијације</p>

<p>
</p>

<p>
3. ОСНОВНИ ОБРАЗОВНИ
САДРЖАЈ</p>

<p>
</p>

<p>
Модул 1 – Појмови у вези информационе технологије</p>

<p>
Модул 2 – Употреба личног рачунара и рад са датотекама</p>

<p>
Модул 3 – Програми за писање и обраду написаног текста </p>

<p>
Модул 4 – Програми за стварање (израду) табела и дијаграма</p>

<p>
Модул 5 – Програми за стварање (израду) база података</p>

<p>
Модул 6 – Програми за израду приказа</p>

<p>
Модул 7 – Програми за информисање и комуницирање</p>

<p>
Модул 1 – Појам информационе технологије</p>

<p>
</p>

<p>
Сврха-очекивани резултат:</p>

<p>
Очекује се од кандидата – полазника школе рачунара на програму
стручног оспособљавања за коришћење ICT, да разуме опште појмове из ове области.
Такође се од кандидата очекује да разуме и овлада основном 
PC терминологијом за 
hardware и софтњаре као и разумевање основних појмова информационих технологија
који се односе на чување (складиштење) података и меморију. Кандидат исто тако мора
да научи како се користи информатичка мрежа рачунара и да се упозна са апликативним 
software-ом (пакетима програма) који се свакодневно користи. Такође кандидат мора
бити упознат са здравственим и безбедносним мерама као и факторима утицаја окружења
при коришћењу рачунара. Кандидат мора да се упозна са неким важним проблемима заштите
података и законског права на коришћење software-а за рачунар.</p>

<p>
Тематске целине:</p>

<p>
1.1. Основни појмови/термини и њихово значење</p>

<p>
1.2. Појам – Hardware </p>

<p>
1.3. Појам – Software </p>

<p>
1.4. Појам – Информатичка мрежа</p>

<p>
1.5. Коришћење 
IT у свакодневном животу</p>

<p>
1.6. Здраво и безбедно окружење</p>

<p>
1.7. Заштита</p>

<p>
1.8. Копирања, законски прописи и 
IT етика</p>

<p>
</p>

<p>
Модул 2 – Употреба
личног рачунара и рад са датотекама</p>

<p>
</p>

<p>
Сврха:</p>

<p>
Очекује се да кандидат покаже знање и способност за коришћење
уобичајених функција рачунара и оперативног система. Кандидат треба да се оспособи
да извршава основна прилагођавања (подешавања) и да користи уграђене опције за помоћ
као и да се сналази са проблемима приликом функционисања апликација. Кандидат мора
бити оспособљен да ефикасно користи десктоп окружење и да ради са иконама на десктопу
и са прозорима. Кандидат мора бити оспособљен да управља и организује датотеке и
директоријуме као и да зна како да копира, брише и премешта датотеке и директоријуме
тако и да пакује и распакује датотеке. Кандидат такође мора да разуме шта је компјутерски
вирус и да буде у стању да употреби софтњаре за претраживање (проналажење) ви руса.
Кандидат мора да се оспособи да користи једноставне алате за обраду као и да користи
погодности управљања штампањем што је доступно у оперативном систему.</p>

<p>
Тематске целине:</p>

<p>
2.1. Компјутерско окружење</p>

<p>
2.2. Десктоп</p>

<p>
2.3. Рад са датотекама</p>

<p>
2.4. Вируси</p>

<p>
2.5. Рад са штампачем</p>

<p>
</p>

<p>
Модул 3 – Програми
за унос и обраду текста </p>

<p>
</p>

<p>
Сврха:</p>

<p>
Очекује се да кандидат покаже оспособљеност да користи програмске
пакете за унос и обраду текста на рачунару. Кандидат мора да се оспособи за коришћење
уобичајених програма за креирање, форматирање и израду једноставних докумената формираних
коришћењем програмских пакета за унос и обраду текста. Такође, кандидат мора бити
оспособљен да копира и премешта део текста у оквиру једног и између више креираних
докумената. Кандидат мора да покаже способност у коришћењу неких особености у обрађивачу
текста као што су: креирање стандардних табела, употреба слика у оквиру креираног
документа, као и да користи алате упаривања.</p>

<p>
Тематске целине:</p>

<p>
3.1. Коришћење апликације</p>

<p>
3.2. Основне операције</p>

<p>
3.3. Форматирање</p>

<p>
3.4. Објекти (табеле и слике)</p>

<p>
3.5. Упаривање</p>

<p>
3.6. Припрема за штампу.</p>

<p>
</p>

<p>
Модул 4 – Програми
за креирање табела и дијаграма</p>

<p>
</p>

<p>
Сврха:</p>

<p>
Очекује се од кандидата да усвоји концепт креирања табела
и графикона и да се оспособи да користи програмске пакете за креирање табела и графикона
на рачунару. Кандидат мора да се оспособи да користи програме за развијање, форматирање,
модифицирање и употребу табела и графикона до њиховог коначног изгледа. Такође,
кандидат мора да се оспособи да генерише и примењује математичке стандарде и логичке
формуле користећи стандардне формуле и функције. Кандидат треба да се оспособи за
креирање и формирање дијаграма.</p>

<p>
Тематске целине:</p>

<p>
4.1. Коришћење апликација</p>

<p>
4.2. Ћелије</p>

<p>
4.3. Табеле</p>

<p>
4.4. Формуле и функције</p>

<p>
4.5. Форматирање</p>

<p>
4.6. Графикони</p>

<p>
4.7. Припрема за штампу</p>

<p>
</p>

<p>
Модул 5 – Програми
за креирање база података</p>

<p>
</p>

<p>
Сврха:</p>

<p>
Очекује се од кандидата да разуме неке од основних концепата
база података и да се оспособи да користи програмске пакете за базе података на
рачунару. Кандидат мора да се оспособи да креира и модификује табеле, упите, форме
и извештаје и да припрема документа за дистрибуцију. Такође, кандидат мора да се
оспособи да повезује табеле као и да се служи информацијама добијеним из базе података,
користећи упите и алате за сортирање доступне у програмским пакетима.</p>

<p>
Тематске целине:</p>

<p>
5.1. Коришћење апликација (програма)</p>

<p>
5.2. Табеле</p>

<p>
5.3. Форме (обрасци)</p>

<p>
5.4. Проналажење информација (претраживање)</p>

<p>
5.5. Извештаји</p>

<p>
5.6. Припрема за штампу</p>

<p>
</p>

<p>
Модул 6 – Програми
за израду презентација</p>

<p>
</p>

<p>
Сврха:</p>

<p>
Очекује се од кандидата да покаже компетентност у коришћењу
програмских пакета за израду презентација на рачунару. Кандидат мора да се оспособи
да користи програмске алате као што су: креирање, форматирање, модификовање и припрему
презентације коришћењем разних подлога за слајдове за приказивање као и за штампу.
Такође, кандидат мора бити оспособљен да копира, пребацује текст, слике, табеле,
графиконе у презентацији и између презентација. Кандидат мора да се оспособи да
користи уобичајене операције са сликама, табелама и графиконима и цртаним објектима,
као и да користи ефекте за слајд шоу.</p>

<p>
Тематске целине:</p>

<p>
6.1. Коришћење апликација</p>

<p>
6.2. Развој презентације</p>

<p>
6.3. Текст и слике</p>

<p>
6.4. Графикони и цртани објекти</p>

<p>
6.5. Ефекти – слајд шоу</p>

<p>
6.6. Припрема за штампу</p>

<p>
</p>

<p>
Модул 7 – Програми
за информисање и комуницирање</p>

<p>
</p>

<p>
Сврха:</p>

<p>
Модул 7 је подељен у две секције. Секција ИНФОРМИСАЊЕ очекује
од кандидата да усвоји основне концепте и термине приликом коришћења интернета и
да прихвати основне сигурносне нормативе. Кандидат такође мора бити оспособљен да
користи пограме за претраживање 
web-а уз употребу 
web – претраживача или доступних
алата за претраживање. Исто тако, кандидат мора да се оспособи да меморише 
web
– стране као и да припреми за штампу жељени материјал са 
web-а. Кандидат мора да
се оспособи да прегледа комплетне или делимичне 
web – форме.</p>

<p>
У другој секцији КОМУНИЦИРАЊЕ од кандидата се очекује да
усвоји основне концепте електронске поште заједно са припадајућим сигурносним нормативима.
Кандидат такође мора да се оспособи да користи software за електронску пошту, да
шаље и прима е-поруке и да додаје датотеке е-порукама. Такође, кандидат мора да
се оспособи да организује и управља директоријумом са порукама користећи софтњаре
за електронску пошту.</p>

<p>
Тематске целине:</p>

<p>
7.1. Интернет</p>

<p>
7.2. Web – навигација</p>

<p>
7.3. Web – претраживање</p>

<p>
7.4. Електронска пошта</p>

<p>
7.5. Рад са порукама</p>

<p>
7.6. Рад са електронским порукама.</p>

<p>
</p>

<p>
4. НАЧИНИ ПРОВЕРЕ ЗНАЊА</p>

<p>
</p>

<p>
По
окончаном курсу или самоиницијативно (без похађања обуке) кандидат приступа провери
стеченог знања.</p>

<p>
Провера
знања се реализује пред комисијом школе и у присуству једног члана комисије за лиценцирање
школа рачунара Привредне коморе Србије (опционо).</p>

<p>
Провере
знања врши се тестирањем и реализацијом практичних задатака.</p>

<p>
Питања
и задаци за тест се формирају комбинацијом питања случајним избором из базе питања.
</p>

<p>
Комисија
оцењује успешност решених задатака. За категорију ПОЛОЖИО успешност мора да буде
на нивоу савладаности градива 70% по сваком модулу.</p>

<p>
Уверење
о положеном испиту се издаје за:</p>

<p>
–
основни пословни пакет по полагању модула: 1, 2, 3, 4, 7,</p>

<p>
–
комплетан пословни пакет по полагању свих седам модула.</p>

<p>
Уверење
издаје школа рачунара, а својим потписима оверавају: директор школе, наставник/испитивач
и председник Комисије за лиценцирање школа рачунара Привредне коморе Србије.</p>

<p>
</p>

<p>
<img height="1005" src="http://www.pravno-informacioni-sistem.rs/SlGlasnikPortal/slike/1.GIF&amp;doctype=reg&amp;abc=cba&amp;eli=true&amp;eliActId=420194&amp;regactid=420194" width="604"></img></p>
	<p>
	<img height="981" src="http://www.pravno-informacioni-sistem.rs/SlGlasnikPortal/slike/2.GIF&amp;doctype=reg&amp;abc=cba&amp;eli=true&amp;eliActId=420194&amp;regactid=420194" width="605"></img></p>
	<p>
	<img height="987" src="http://www.pravno-informacioni-sistem.rs/SlGlasnikPortal/slike/3.GIF&amp;doctype=reg&amp;abc=cba&amp;eli=true&amp;eliActId=420194&amp;regactid=420194" width="604"></img></p>
	<p>
	<img height="939" src="http://www.pravno-informacioni-sistem.rs/SlGlasnikPortal/slike/4.GIF&amp;doctype=reg&amp;abc=cba&amp;eli=true&amp;eliActId=420194&amp;regactid=420194" width="605"></img></p>

<p>
</p>



