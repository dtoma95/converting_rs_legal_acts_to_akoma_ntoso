


	
	Zakon

	


	
				
					Редакцијски пречишћен текст
				<p></p>
				<p></p>
				<p>На основу члана 93. став 2. Закона о јавним путевима („Службени гласник РС”, бр. 101/05, 123/07, 101/11, 93/12 и 104/13),</p>
				<p>Министар грађевинарства, саобраћаја и инфраструктуре доноси</p>
				<p></p>
				<p>ПРАВИЛНИК</p>
				<p>o изгледу, садржини и коришћењу службеног одела и службене легитимације републичког инспектора за државне путеве</p>
				<p>"Службени гласник РС", број 129 од 27. 
				новембра 2014, 81 од 24. септембра 2015 - 
др. правилник</p><p></p>
				<p></p>
				<p>Члан 1.</p>
				<p>Овим правилником прописују се изглед, садржина и коришћење службеног одела и службене легитимације републичког инспектора за државне путеве (у даљем тексту: службена легитимација).</p>
				<p>Члан 2.</p>
				<p>Изглед службене легитимације дат је на Обрасцу – Службена легитимација инспектора за државне путеве, који је одштампан уз овај правилник и чини његов саставни део.</p>
				<p>Члан 3.</p>
				<p>Службена легитимација је величине 65 x 95 mm и обложена је кожом црне боје.</p>
				<p>Предња страна службене легитимације садржи:</p>
				<p>1) у горњем делу на средини – Мали грб Републике Србије;</p>
				<p>2) испод грба, текст који гласи:</p>
				<p>„РЕПУБЛИКА СРБИЈА, ЛЕГИТИМАЦИЈА ИНСПЕКТОРА ЗА ДРЖАВНЕ ПУТЕВЕ”.</p>
				<p>Прва унутрашња страна службене легитимацијe инспектора садржи:</p>
				<p>1) на средини место за фотографију инспектора величине 35 x 25 mm, а испод фотографије налази се место означено за печат органа који је издао легитимацију „(М.П.)”;</p>
				<p>2) испод тога, на средини налази се место за уписивање имена и презимена инспектора, испод којег су уписане речи: „(име и презиме инспектора)”, а испод тога место за својеручни потпис инспектора испод којег је уписано „(својеручни потпис)”;</p>
				<p>3) испод тога, налази се место за уписивање јединственог матичног броја грађана испод којег су уписане речи: „(ЈМБГ)”.</p>
				<p>Друга унутрашња страна службене легитимација садржи:</p>
				<p>1) место за упис назива органа који издаје легитимацију испод којег је уписано „(назив органа који издаје легитимацију)”;</p>
				<p>2) испод тога, текст који гласи: „ОВЛАШЋЕЊА ИНСПЕКТОРА</p>
				<p>У вршењу инспекцијског надзора, инспектор има права, дужности и овлашћења прописана Законом о државној управи и Законом о јавним путевима”; </p>
				<p>3) испод тога, са леве стране, налази се место за упис регистарског броја поред којег је уписано: „Регистарски број”, са десне стране место за упис места издавања службене легитимације испод којег је уписано: „Mесто издавања”, изнад тога место за упис датума издавања службене легитимације поред којег је уписано: „Датум”, а испод тога на средини налази се место означено зa потпис овлашћеног лица испод којег је уписано „(потпис овлашћеног лица)”.</p>
				<p>Члан 4. </p>
				<p>Службено одело инспектора је летње и зимско. </p>
				<p>Летње и зимско службено одело је: </p>
				<p>1) за жене: </p>
				<p>(1) јакна (по једна летња и зимска) од коже или штофа, стандардног кроја, </p>
				<p>(2) женски костим са сукњом и панталонама (летњи и зимски) стандардног кроја, тамно сиве боје,</p>
				<p>(3) кошуља (две летње и две зимске), светле боје, летња кратких рукава, зимска дугих рукава, </p>
				<p>(4) ципеле (летње и зимске или чизме) израђене од коже, са кожном поставом и кожним ђоном, чизме израђене од коже, са кожном поставом и кожним ђоном, пенџетираним гумом, </p>
				<p>(5) ташна од коже; </p>
				<p>2) за мушкарце: </p>
				<p>(1) јакна (по једна летња и зимска) од коже или штофа, стандардног кроја, </p>
				<p>(2) мушко одело – два пара (летње и зимско) стандардног кроја, тамно сиве боје, са два стандардна џепа и једним џепом на левој страни груди примерено јавној служби, </p>
				<p>(3) кошуље (две летње и две зимске) светле боје, летња кратких рукава, зимска дугих рукава, </p>
				<p>(4) ципеле (летње и зимске – дубоке или полудубоке или чизме) израђене од коже, са кожном поставом и кожним ђоном, чизме израђене од коже, са кожном поставом и кожним ђоном, пенџетираним гумом, </p>
				<p>(5) ташна од коже, </p>
				<p>(6) две кравате.</p>
				<p>Члан 5. </p>
				<p>Службено одело инспектора који врши надзор у зимском периоду, поред службеног одела из члана 4. овог правилника, чини и зимско одело које се састоји од постављене јакне и панталона од водоотпорног материјала. </p>
				<p>Члан 6. </p>
				<p>Службено одело из члана 4. овог правилника набавља се сваке године и то једно летње и једно зимско, осим јакне и ташне које се набављају сваке друге године. </p>
				<p>Службено одело из члана 5. овог правилника набавља се сваке друге године. </p>
				<p>Члан 7. </p>
				<p>Инспектор користи службену легитимацију и службено одело само за време обављања службене дужности. </p>
				<p>Члан 8.</p>
				<p>Службене легитимације које су издате по прописима који су важили до дана ступања на снагу овог правилника важе до њихове замене.</p>
				<p>Члан 9.</p>
				<p>Даном ступања на снагу овог правилника престаје да важи Правилник о изгледу, садржини и коришћењу службеног одела и службене легитимације инспектора за државне путеве („Службени гласник РС”, број 87/13).</p>
				<p>Члан 10.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>Број 110-00-00148/2014-18</p>
				<p>У Београду, 17. новембра 2014. године,</p>
				<p>Министар,</p>
				<p>проф. др Зорана Михајловић, с.р.</p>
				<p><img src="http://www.pravno-informacioni-sistem.rs/SlGlasnikPortal/slike/pravilnik-drzavni-pute_opt.jpeg&amp;doctype=reg&amp;abc=cba&amp;eli=true&amp;eliActId=425970&amp;regactid=425970" alt="pravilnik-drzavni-putevi.tif"></img></p>
	

