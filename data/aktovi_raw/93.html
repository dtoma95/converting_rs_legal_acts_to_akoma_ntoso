


	<p>Ha основу члана 21. став 3. Закона о заштити и одрживом коришћењу рибљег фонда („Службени гласник PC”, број 36/09),</p>


	<p>Министар животне средине и просторног планирања доноси</p>


	<p></p>


	<p></p>


	<p>ПРАВИЛНИК</p>


	<p>о програму мониторинга ради праћења стања рибљег фонда у риболовним водама</p>


	<p>„Службени гласник РС“, број 71 од 4. октобра 2010.</p>


	<p></p>


	<p></p>


	<p>Члан 1.</p>


	<p>Овим правилником прописује се програм мониторинга ради праћења стања рибљег фонда у риболовним водама.</p>


	<p></p>


	<p>Члан 2.</p>


	<p>Програм мониторинга садржи:</p>


	<p>1) податке о риболовним водама са описом локалитета који су испитивани (GPS координате, надморска висина и сл.);</p>


	<p>2) основне биолошке карактеристике риболовних вода рибарског подручја: заступљеност појединих макрофита, доминантне врсте и биомаса фитопланктона, доминантне врсте и биомаса зоопланктона, доминантне врсте макрозообентоса, остале важније животињске врсте које имају утицаја на рибљи фонд (ракови, водоземци, гмизавци, птице и сисари);</p>


	<p>3) типове текућих вода у смислу ихтиоценотичке висинске зонације и поделу вода према саставу рибљег фонда на салмонидне и ципринидне воде;</p>


	<p>4) податке о саставу рибљег фонда: квалитативно – квантитативни састав рибљег фонда (систематизовано no редовима, фамилијама и др. са процентним уделом поједине врсте у укупној биомаси и абунданција), биомаса и годишња продукција заступљених рибљих врста са посебним освртом на риболовно најзначајније врсте и брсте за које je трајно забрањен улов (изражено у kg/ha или kg/km речног тока);</p>


	<p>5) попис рибљих плодишта;</p>


	<p>5) дозвољени излов рибе пo врстама и количинама риба на основу годишњег прираста рибљег фонда;</p>


	<p>6) попис потенцијалних загађивача на испитиваним риболовним водама.</p>


	<p></p>


	<p>Члан 3.</p>


	<p>При избору места и времена узорковања потребно je посебно уважавати разноликост типова станишта на поједином рибарском подручју као и сезонске специфичности.</p>


	<p>Узорковање риба обавља се електроагрегатом који доводи до реверзибилне електронаркозе риба, мрежарским, удичарским и самоловним алатима и средствима за привредни риболов као и алатима и помоћним средствима за рекреативни риболов.</p>


	<p>Приликом узорковања макрофита потребно je описати станишта и основне врсте, као и проценат покривености риболовне воде.</p>


	<p>За све узорковане риболовне воде потребно je навести Shannon-Wiener-ов индекс разноврсности ихтиофауне.</p>


	<p>Узорковање и обрада података обавља се према стандардним методама у риболовном рибарству, ихтиологији, рибарственој биологији, екологији копнених вода и у складу са захтевима мониторинга Европске агенције за заштиту животне средине.</p>


	<p></p>


	<p>Члан 4.</p>


	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>


	<p></p>


	<p></p>


	<p>Броj 110-00-155/2010-05</p>


	<p>У Београду, 22. септембра 2010. године</p>


	<p>Министар,</p>


	<p>др Оливер Дулић, с.р.</p>


