


	
	Zakon


	<p></p>
	<p>На основу члана 74. Закона о задругама („Службени лист СРЈ”, бр. 41/96 и 12/98 и „Службени гласник РС”, бр. 101/05 – др. закон и 34/06) и члана 17. став 6. Уговора о оснивању Основног задружног савеза Пожаревац,</p>
	<p>Скупштина Основног задружног савеза Пожаревац, на 4. седници одржаној 26. децембра 2013. године у Пожаревцу, донела је 
	</p>
	<p></p>
	<p>ОДЛУКУ</p>
	<p>о утврђивању основице, стопе доприноса, као и начину плаћања чланарине Основном задружном савезу Пожаревац</p>
	<p>
	"Службени гласник РС", број 34 од 26. марта 2014.</p>
	<p></p>
	<p>Члан 1.</p>
	<p>Основица за утврђивање доприноса (чланарине) којом чланице Основног задружног савеза Пожаревац (у даљем тексту: Савез) обезбеђује средства за рад Савеза.</p>
	<p>Члан 2.</p>
	<p>Чланице Савеза плаћају допринос (чланарину) овом савезу 1% од бруто зараде (основица за обрачун зарада), по извршеној уплати пореза и доприноса за зараде, с тим да је најнижи месечни износ чланарине 2.000,00 динара, а на дан уплате доприноса се уплаћује разлика. 
	</p>
	<p>Чланице које не примају редовно зараду, имају обавезу према овом савезу у износу од 2.000,00 динара месечно.</p>
	<p>Члан 3.</p>
	<p>Допринос (чланарина) се уплаћује на текући рачун Савеза код Банка интезе број 160-13956-15 или Ерсте банка број 340-11007990-95 на дан уплате пореза и доприноса на зараде, а за чланице које не исплаћују редовно зараду, месечна обавеза од 2.000,00 динара се исплаћује до краја месеца за претходни месец. 
	</p>
	<p>Новоосноване задруге приликом преузимања докумената о почетку рада задруге уплаћују Савезу 150 евра у динарској противвредности на дан уплате, а по средњем курсу НБС, и тиме стичу статус активне чланице Савеза, а уједно им се уплата за израду докумената сматра и измиреном чланарином за наредних годину дана. 
	</p>
	<p>Члан 4.</p>
	<p>Даном ступања на снагу ове одлуке, престају да важе све раније донете одлуке о утврђивању основице и стопе доприноса и начину и роковима плаћања доприноса (чланарине) Основном задружном савезу Пожаревац.</p>
	<p>Члан 5.</p>
	<p>Ова одлука ступа на снагу даном доношења, а примењиваће се од 1. јануара 2014. године и важиће до доношења нове одлуке.</p>
	<p>Члан 6.</p>
	<p>Ову одлуку објавити у „Службеном гласнику Републике Србије”.</p>
	<p></p>
	<p>Број 70-2-3.1.</p>
	<p>У Пожаревцу, 26. децембра 2013. године</p>
	<p>Председник Скупштине,</p>
	<p>Мирослав Јовановић, с.р</p>

