


	
	Zakon

	


	
				<p></p>
				<p>На основу члана 11. став 4. Закона о јавном дугу („Службени гласник РС”, бр. 61/05, 107/09, 78/11 и 68/15) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p></p>
				<p>ОДЛУКУ</p>
				<p>о именовању Комитета за управљање јавним дугом и средствима финансијске имовине Републике Србије под управљањем</p>
				<p>"Службени гласник РС", број 28 од 15. марта 
				2016.</p>
				<p></p>
				<p>1. Именује се Комитет за управљање јавним дугом и средствима финансијске имовине Републике Србије под управљањем (у даљем тексту: Комитет).</p>
				<p>2. Задаци Комитета су:</p>
				<p>– развијање и имплементација средњорочне стратегије управљања јавним дугом и средствима финансијске имовине Републике Србије под управљањем;</p>
				<p>– разматрање кварталних распореда аукција државних хартија од вредности које се емитују на домаћем финансијском тржишту;</p>
				<p>– разматрање емитовања државних хартија од вредности на међународном финансијском тржишту и друге операције са обавезама по основу јавног дуга;</p>
				<p>– анализа примања и издатака буџета Републике Србије;</p>
				<p>– анализа економских кретања на домаћем и међународном финансијском тржишту;</p>
				<p>– дефинисање смерница за управљање приливима по основу јавног дуга, инвестирање и обављање осталих трансакција са вишковима ликвидности, односно средствима финансијске имовине Републике Србије под управљањем;</p>
				<p>– обављање других послова у вези са пројектовањем, дефинисањем и ефикаснијим управљањем ликвидношћу буџета и обавезама по основу јавног дуга.</p>
				<p>3. У Комитет се именују:</p>
				<p>1) за председника др Душан Вујовић, министар финансија;</p>
				<p>2) за чланове:</p>
				<p>– Ненад Мијаиловић, државни секретар у Министарству финансија,</p>
				<p>– Бранко Дрчелић, вршилац дужности директора Управе за јавни дуг у Министарству финансија,</p>
				<p>– Светлана Љубичић, вршилац дужности директора Управе за трезор у Министарству финансија,</p>
				<p>– Милорад Ившан, вршилац дужности помоћника директора – координатор Управе за трезор у Министарству финансија,</p>
				<p>– Мирјана Ћојбашић, помоћник министра финансија, Сектор буџета Републике Србије,</p>
				<p>– Јелена Миљковић, посебни саветник министра финансија,</p>
				<p>– Милица Јовановић, вршилац дужности помоћника министра финансија, Сектор за макроекономске и фискалне анализе и пројекције,</p>
				<p>– Љубица Матић, начелник Одељења за фискалне анализе и пројекције, Сектор за макроекономске и фискалне анализе и пројекције у Министарству финансија,</p>
				<p>– Предраг Ивановић, вршилац дужности помоћникa директора Управе за јавни дуг у Министарству финансија,</p>
				<p>– Милош Дашић, руководилац Групе за операције на финансијском тржишту у Управи за јавни дуг у Министарству финансија,</p>
				<p>– Мирјана Милићевић, руководилац Групе за управљачки информациони систем, интерну контролу и извештавање у Управи за јавни дуг у Министарству финансија,</p>
				<p>– Оливер Минић, руководилац Групе за стратешко планирање и управљање финансијским ризицима у Управи за јавни дуг у Министарству финансија.</p>
				<p>4. У раду Комитета, ради пружања стручне помоћи, могу учествовати и други представници Министарства финансија, Народне банке Србије и других државних органа и институција.</p>
				<p>5. Стручне и административно-техничке послове за потребе Комитета обавља Министарство финансија – Управа за јавни дуг.</p>
				<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p></p>
				<p>05 број 02-2518/2016-1</p>
				<p>У Београду, 15. марта 2016. године</p>
				<p>Влада</p>
				<p>Председник,</p>
				<p>Александар Вучић, с.р.</p>
	

