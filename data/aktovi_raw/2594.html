



<p>На
основу члана 44. став 5. Закона
о признавању новостворених, одобравању увођења у производњу страних и заштити
сорти пољопривредног и шумског биља („Службени лист СФРЈ“, бр 38/80), Савезни
комитет за пољопривреду прописује</p>

<p></p>

<p></p>

<p>ПРАВИЛНИК</p>

<p>О
РЕГИСТРУ ЗАШТИЋЕНИХ НОВОСТВОРЕНИХ ДОМАЋИХ СОРТИ И РЕГИСТРУ ЗАШТИЋЕНИХ СТРАНИХ
СОРТИ ПОЉОПРИВРЕДНОГ И ШУМСКОГ БИЉА</p>

<p>„Службени
лист СФРЈ”, број 56 од 22. IХ 1989.</p>

<p></p>

<p></p>

<p>Члан
1.</p>

<p>Овим правилником
прописују се подаци који се воде у регистру заштићених новостворених домаћих
сорти, односно регистру заштићених страних сорти пољопривредног и шумског биља
за које је одобрено увођење у производњу у Социјалистичкој Федеративној
Републици Југославији.</p>

<p></p>

<p>Члан
2.</p>

<p>Регистар заштићених
новостворених домаћин сорти, односно регистар заштићених страних сорти
пољопривредног и шумског биља за које је одобрено увођење у производњу у
Социјалистичкој Федеративној Републици Југославији садржи: врсту биља, назив
сорте, редни број, назив и седиште ствараоца сорте, односно носиоца заштите
сорте и број и датум решења којим се дозвољава заштита сорте.</p>

<p></p>

<p>Члан
3.</p>

<p>Овај правилник ступа
на снагу осмог дана од дана објављивања у „Службеном листу СФРЈ”.</p>

<p></p>

<p></p>

<p>Бр 1852/3</p>

<p>23. фебруара 1989.
године</p>

<p>Београд</p>

<p>Председник </p>

<p>Савезног комитета за
</p>

<p>пољопривреду,</p>

<p>Сава Вујков, с.р.</p>

<p></p>



