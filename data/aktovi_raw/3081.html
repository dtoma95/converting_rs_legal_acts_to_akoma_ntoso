



<p>На основу члана 9. Закона о основној школи
("Службени гласник РС", број 50/92), </p>

<p>Влада Републике Србије донела је</p>

<p></p>

<p>ОДЛУКУ</p>

<p>О ОСНИВАЊУ ОСНОВНЕ
МУЗИЧКЕ ШКОЛЕ У НОВОМ КНЕЖЕВЦУ</p>

<p>"Службени 
гласник РС", број 37 од 8. августа 1997.</p>

<p>Члан 1.</p>

<p>Оснива се Основна музичка школа са седиштем у Новом
Кнежевцу, Ул. краља Петра Карађорђевића број 15.</p>

<p>Члан 2.</p>

<p>Основна музичка школа у Новом Кнежевцу (у даљем тексту:
Школа) обавља делатност основног музичког образовања и васпитања.</p>

<p>Члан 3.</p>

<p>На оснивање, организацију и рад Школе примењују се
прописи о јавним службама и основној школи.</p>

<p>Члан 4.</p>

<p>Средства за почетак рада и обављање делатности Школе
обезбеђују се у складу са законом.</p>

<p>Члан 5.</p>

<p>Школа почиње са радом 1. септембра 1997. године.</p>

<p>Члан 6.</p>

<p>До конституисања школског одбора Влада Републике Србије
образује привремени школски одбор који има 5 чланова.</p>

<p>Члан 7.</p>

<p>Привремени школски одбор:</p>

<p>1. донеће статут Школе:</p>

<p>2. донеће годишњи програм рада Школе;</p>

<p>3. обављаће друге послове из надлежности школског
одбора утврђене законом.</p>

<p>Члан 8.</p>

<p>До именовања директора Школе његове послове ће обављати
и вршити његова овлашћења вршилац дужности директора Школе, кога ће именовати
министар просвете.</p>

<p>Члан 9.</p>

<p>Школа ће донети опште акте у року од 30 дана од дана
доношења статута Школе.</p>

<p>Члан 10.</p>

<p>Ученици који су започели стицање основног музичког
образовања и васпитања у Кулурно-образовном центру у Новом Кнежевцу, могу
наставити стицање основног музичког образовања и васпитања у Школи почев од 1.
септембра 1997. године.</p>

<p>Члан 11.</p>

<p>Ова одлука ступа на снагу осмог дана од дана
објављивања у „Службеном гласнику Републике Србије".</p>

<p>Број
610-2931/97</p>

<p>У
Београду, 31. јула 1997. године</p>

<p>Влада
Републике Србије</p>

<p>Потпредседник,</p>

<p>академик
проф. др Милутин Стојковић, с.р.</p>



