





<p></p>

<p>На
основу Закона о вршењу јавних овлашћења и начину обезбеђивања средстава Црвеног
крста Србије („Службени гласник СРС“, број 6/79), члана 11. став 2. Правилника
о организовању Службе тражења у Црвеном крсту Југославије („Службени лист
СФРЈ“, број 13/80) и члана 80. Статута Црвеног крста Србије,</p>
	<p>
	Скупштина
Црвеног крста Србије на седници одржаној 23. децембра 1983. године доноси</p>

<p></p>

<p></p>

<p>ПРАВИЛНИК</p>
<p>
о организовању Службе тражења у 
Црвеном крсту Србије</p>

<p>„Службени
гласник СРС”, број 1 од 21. јануара 1984.</p>

<p></p>

<p></p>

<p>Члан
1.</p>

<p>Овим правилником
уређује се организациона структура и систематизују послови и задаци у Служби
тражења у Црвеном крсту Србије на основу члана 2. тачке 6. Закона о вршењу
јавних овлашћења и начину обезбеђења средстава Црвеног крста Србије, а у оквиру
јединствене Службе тражења у Црвеном крсту Југославије, основане на основу
члана 6. Закона о положају и овлашћењима Црвеног крста Југославије („Службени
лист СФРЈ”, број 13/76) ради остваривања послова и задатака утврђених:</p>

<p>– Правилником о
организацији Службе тражења Црвеног крста Југославије;</p>

<p>– Друштвеним
договором о сарадњи на пословима Службе тражења склопљеним између Скупштине
Црвеног крста Југославије и скупштина републичких и покрајинских организација
Црвеног крста; и</p>

<p>– овим правилником.</p>

<p></p>

<p>Члан
2.</p>

<p>Служба тражења
Црвеног крста Србије, на основу Друштвеног договора о сарадњи на пословима
Службе тражења, носилац је послова за следеће категорије лица:</p>

<p>а) Лица чија тражења
немају елементе ипостраности:</p>

<p>– повређене оболеле
и умрле припаднике оружаних снага Југославије у време оружаних сукоба;</p>

<p>– лица нестала услед
оружаног сукоба;</p>

<p>– децу одвојену од
родитеља услед оружаног сукоба;</p>

<p>– размену породичних
порука чланова породице раздвојених услед оружаних сукоба или других ванредних
стања;</p>

<p>– спајање чланова
породице раздвојених услед оружаних сукоба.</p>

<p>б) Лица у свим
случајевима:</p>

<p>– жртве елементарних
несрећа и других ванредних стања у време мира;</p>

<p>– евакуисана лица,
избеглице и остале категорије лица;</p>

<p>– лица на
привременом раду у иностранству и чланове њихових породица;</p>

<p>– за остала тражења
у земљи за која нису искључиво надлежни други југословенски органи.</p>

<p>Поред набројаних
послова Служба тражења Црвеног крста Србије, на захтев Савезне службе тражења,
суделује у обављају других послова Службе тражења, а да се ти послови односе на
територију СР Србије.</p>

<p></p>

<p>Члан
3.</p>

<p>Ради извршавања
задатака и послова утврђених овим Правилником, Служба тражења Црвеног крста
Србије сарађује са органима управе, правосудним органима, организацијама
удруженог рада и другим самоуправним организацијама и заједницама,
друштвено-политичким, хуманитарним и другим друштвеним организацијама и
удружењима грађана и појединцима.</p>

<p></p>

<p>Члан
4.</p>

<p>Службу тражења у
Црвеном крсту Србије сачињавају:</p>

<p>– Служба тражења у
Републичкој организацији Црвеног крста – републичка Служба тражења;</p>

<p>– Служба тражења у
међуопштинској организацији Црвеног крста и организацији Црвеног крста Београда
– међуопштинска Служба тражења</p>

<p>– Служба тражења
Београда (градска Служба тражења);</p>

<p>– Служба тражења у
општинској организацији Црвеног крста – општинска Служба тражења;</p>

<p>– Служба тражења у
основној организацији Црвеног крста у месним заједницама – Служба тражења у
месној заједници.</p>

<p></p>

<p>Члан
5.</p>

<p>Ради развоја
организације и остваривања функције Службе тражења, Скупштине организација
Црвеног крста на свим нивоима оснивају стално радно тело – Савет – Комисију
Службе тражења.</p>

<p>Састав и број
чланова радних тела из става 1. овог члана утврђује Одлуком Скупштина
организације Црвеног крста одговарајућег нивоа.</p>

<p>При доношењу Одлуке
из става 2. овог члана Скупштина ће имати у виду потребе остваривања сарадње са
субјектима наведеним у члану 3. овог правилника.</p>

<p>Радно тело из става
1. овог члана брине се о организацији и развоју Службе тражења, прати, усмерава
и координира тај развој.</p>

<p></p>

<p>РЕПУБЛИЧКА
СЛУЖБА ТРАЖЕЊА</p>

<p></p>

<p>Члан
6.</p>

<p>При Скупштини
Црвеног крста Србије оснива се Савез службе тражења.</p>

<p>Задаци Савета су:</p>

<p>– утврђује нацрт
предлога концепције развоја Службе тражења у СР Србији;</p>

<p>– утврђује нацрт
предлога средњорочног програма развоја Службе тражења у СР Србији;</p>

<p>– утврђује предлог
годишњег програма рада Савета и Службе тражења на нивоу Републике;</p>

<p>– утврђује предлог
дела плана одбране Скупштине Црвеног крста Србије који се односи на
функционисање Службе у рату;</p>

<p>– утврђује нацрт
предлога нормативних аката од значаја за Службу;</p>

<p>– праћење и проучавање
појава које су од значаја за Службу и предузимање мера потребних за њен
оптимални развој;</p>

<p>– координација у
свим фазама развоја Службе са заинтересованим чиниоцима на нивоу Републике;</p>

<p>– доношење програма
оспособљавања кадрова за рад на задацима Службе, приручника и сталног
методолошко-инструктивног материјала;</p>

<p>– оспособљавање
кадрова за рад у јединицама Службе тражења и предавачког кадра за оспособљавање
грађана, чланова екипа и повереника за рад у Служби за време рата;</p>

<p>– инструктивна помоћ
у вези организовања и стављања у функцију Службе на нивоу региона и општина;</p>

<p>– утврђује
пропагандни материјал и упутства за грађанство и информисање јавности и
задацима и функцији Службе тражења;</p>

<p>– покретање
друштвене акције на евидентирању, прикупљању и сређивању података о постојећим
изворима и израда јединственог републичког регистра извора података;</p>

<p>– обављање и других
послова који по свом карактеру спадају у рад Службе или су од интереса за њен
развој.</p>

<p></p>

<p>Члан
7.</p>

<p>Служба тражења
обавља следеће послове и задатке:</p>

<p>1. Предузима тражења
за:</p>

<p>– повређене, оболеле
и умрле припаднике оружаних снага СФРЈ када се налазе у војним болницама;</p>

<p>– грађане са
територије СР Србије када се налазе на лечењу у иностранству (у сарадњи са
Савезном службом тражења) – евиденција;</p>

<p>– нестале особе када
им није ближе познато место боравка; и</p>

<p>– грађане са
територије СР Србије када се налазе у иностранству (у сарадњи са Савезном
службом тражења).</p>

<p>2. Размењује
породичне поруке:</p>

<p>– за ратне
заробљенике непријатељске силе који су смештени у логоре за ратне заробљенике
на подручју СР Србије;</p>

<p>– између чланова
породице који се једним делом налазе на привремено запоседнутој територији, а
другим делом на слободној територији СФРЈ; и</p>

<p>– за чланове
породица са територије СР Србије када се налазе у иностранству и из
иностранства на територији СР Србије.</p>

<p>3. Спајање породице:</p>

<p>– ако су чланови
породице на подручју разних општина које су међусобно удаљене;</p>

<p>– ако је део чланова
породице у иностранству (у сарадњи са Савезном службом тражења); и</p>

<p>– ако су чланови
породице делом на привремено запоседнутој територији, а делом на слободној
територији СФРЈ.</p>

<p>4. Вођење евиденције
путем основне и оперативне картотеке:</p>

<p>– повређених и
оболелих – упућених на лечење у иностранство;</p>

<p>– деце до 14 година
– евакуисаних у иностранство;</p>

<p>– осталих особа
евакуисаних у иностранство.</p>

<p>5. Усмерава и
координира развој службе тражења и сарађује са осталим органима и
организацијама на нивоу републике</p>

<p>6. Учествује у
извршавању задатака Савезне службе тражења и службе тражења других република и
покрајина</p>

<p></p>

<p>Члан
8.</p>

<p>Послове и радне
задатке Републичке службе тражења као и задатке који произилазе из програма
рада Савета службе тражења обављају у време мира радници Радне заједнице
Скупштине Црвеног крста Србије, утврђене организацијом и систематизацијом
послова и радних задатака.</p>

<p>Организација и
систематизација Републичке службе тражења за функционисање у рату утврђује се
Планом одбране Скупштине и Председништва Скупштине Црвеног крста Србије.</p>

<p></p>

<p>Члан
9.</p>

<p>Служба тражења града
Београда – регионалне службе тражења (врши послове општинских организација које
им оне пренесу).</p>

<p>При скупштинама
организација Црвеног крста региона и града Београда оснива се Савет служе
тражења.</p>

<p>Задаци Савета су:</p>

<p>– прати, проучава,
подстиче и усмерава развој Службе у општинским организацијама Црвеног крста;</p>

<p>– учествује у изради
плана одбране организације Црвеног крста у региону у делу који се односи на
Службу;</p>

<p>– организује разне
облике оспособљавања кадрова за рад у Служби и за предаваче;</p>

<p>– обавља и друге
послове који по свом карактеру спадају у рад Службе као и задатке одређене
програмом рада Савета;</p>

<p>– координирање рада
општинских служби тражења;</p>

<p>– посредовање при
спајању породица из разних општина на свом подручју;</p>

<p>– посредовање у
размени породичних порука на свом подручју.</p>

<p></p>

<p>Члан
10.</p>

<p>Послове и радне
задатке Службе тражења у региону обављају радници радне заједнице општинске
организације Црвеног крста која делује у седишту региона, а у организацији
Црвеног крста Београда радници Радне заједнице Скупштине Црвеног крста града
Београда.</p>

<p></p>

<p>ОПШТИНСКА
СЛУЖБА ТРАЖЕЊА</p>

<p></p>

<p>Члан
11.</p>

<p>При Скупштини
општинске организације Црвеног крста оснива се комисија Службе тражења.</p>

<p>Задаци Комисије су:</p>

<p>– утврђивање
програма рада Службе тражења на подручју општине;</p>

<p>– утврђивање
предлога дела плана одбране општинске организације Црвеног крста који се односи
на функционисање Службе тражења у рату;</p>

<p>– координација у
свим фазама развоја Службе тражења са заинтересованим чиниоцима на нивоу
општине;</p>

<p>– инструктивна помоћ
у основној организацији Црвеног крста у вези са организацијом Службе у месној
заједници;</p>

<p>– организује
оспособљавање чланова свих екипа Црвеног крста за извршавање задатака Службе
тражења;</p>

<p>– обављање и других
послова који по свом карактеру спадају у рад Службе тражења, као и оних који
доприносе њеном оптималном развоју.</p>

<p></p>

<p>Члан
12.</p>

<p>Служба тражења
обавља следеће послове и задатке:</p>

<p>1. Прибавља и даје
податке на покренута тражења:</p>

<p>– повређене, оболеле
и умрле припаднике оружаних снага СФРЈ када се налазе или су умрли у цивилним
болницама;</p>

<p>– грађане нестале
услед оружаних сукоба када су смештени у другим породицама, домовима или
сличним институцијама на подручју њихове општине.</p>

<p>2. Прослеђује и
прима породичне поруке:</p>

<p>– за интернирце, ако
су смештени у логоре или затворе на подручју општине;</p>

<p>– за наше грађане
ако се порука односи на иностранство (у сарадњи са Савезном службом тражења);</p>

<p>– за наше грађане,
ако се порука односи на привремено запоседнуту територију;</p>

<p>– када су чланови
породице у суседним мање удаљеним општинама.</p>

<p>3. Вођење основне
евиденције:</p>

<p>– грађана који се
налазе у збеговима на подручју општине;</p>

<p>– деце смештене у
сабиралиштима; и</p>

<p>– осталих категорија
грађана у надлежности општине.</p>

<p>4. Сарађује са
савезном, републичком и регионалном службом тражења у вези извршења њихових
задатака</p>

<p>5. Прати стање
службе тражења на подручју општине, шаље скупштини црвеног крста и скупштини
општине предлоге за њено побољшање и усмерава њен развој</p>

<p></p>

<p>Члан
13.</p>

<p>Послове и радне
задатке општинске Службе тражења обављају радници на професионалном раду у
општинској организацији Црвеног крста утврђени унутрашњом организацијом и
систематизацијом послова и радних задатака или задужени активисти Црвеног
крста.</p>

<p></p>

<p>СЛУЖБА
ТРАЖЕЊА У МЕСНОЈ ЗАЈЕДНИЦИ</p>

<p></p>

<p>Члан
14.</p>

<p>За обављање послова
Службе тражења у основној организацији Црвеног крста у оквиру послова и
задатака утврђених овим правилником, Скупштина основне организације Црвеног
крста у својим правилима именује једног или више повереника, а у већим месним
заједницама може се формирати комисија од три или више чланова.</p>

<p>Повереник за послове
Службе тражења обавља административне послове и координира рад екипа Црвеног
крста и осталих активиста који на подручју месне заједнице обављају поверене
послове Службе тражења.</p>

<p>Послови и задаци
Служе тражења су:</p>

<p>– оспособљава
чланове екипа Црвеног крста за извршавање задатака Службе тражења;</p>

<p>– укључује чланове
екипа у прикупљање података на терену, који су од значаја за мирнодопска
тражења; и</p>

<p>– обављање и других
послова који се односе на послове Службе тражења.</p>

<p></p>

<p>Члан
15.</p>

<p>Рад и функција
Службе тражења у рату и ратна организација и систематизација послова Службе
тражења, као и број и састав извршилаца, утврђују се Планом одбране
организација Црвеног крста на свим нивоима, зависно од очекиваног обима, врсте
и сложености послова, узимајући при томе у обзир величину подручја за које је
Служба основана, број становника и сл. и имајући у виду задатке одговарајућег
нивоа Службе тражења у рату утврђене средњорочним програмом развоја Службе
тражења Црвеног крста Србије.</p>

<p>Ратна организација
Службе тражења активираће се и у миру и у случају већих елементарних непогода и
других ванредних стања, када се јавља потреба за појачаном активношћу Службе
тражења на погођеном подручју.</p>

<p></p>

<p>Члан
16.</p>

<p>Послове и задатке
Службе тражења обављају за то посебно оспособљени радници, чланови екипа
Црвеног крста и други активисти.</p>

<p>Програм и начин
оспособљавања утврђује Савет Службе тражења Скупштине Црвеног крста Србије.</p>

<p></p>

<p>Члан
17.</p>

<p>Средства за извршење
послова и задатака из члана 2. овог правилника обезбеђују се чланом 2. Закона о
вршењу јавних овлашћења и начину обезбеђења средстава Црвеног крста Србије.</p>

<p></p>

<p>Члан
18.</p>

<p>Овај правилник ступа
на снагу 8. дана од дана објављивања у „Службеном гласнику СР Србије”.</p>

<p></p>



