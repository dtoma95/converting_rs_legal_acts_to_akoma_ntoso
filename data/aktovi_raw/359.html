


	
	Zakon


	<p></p>
	<p>Скупштина Коморе медицинских сестара и здравствених техничара Србије, на основу члана 19. став 2. тачка 9. Закона о коморама здравствених радника („Службени гласник РС”, бр. 107/2005 и 99/2010), члана 25. став 3. тачка 1. Статута КМСЗТС („Службени гласник РС”, бр. 115/2006, 21/2008 и 69/2008), на 4. редовној седници Скупштине КМСЗТС, одржаној 23. децембра 2011. године, доноси</p>
	<p></p>
	<p>ОДЛУКУ</p>
	<p>о висини чланарине за чланове Коморе медицинских сестара и здравствених техничара Србије</p>
	<p>
	"Службени гласник РС", број 3 од 18. јануара 
	2012.</p>
	<p></p>
	<p>Члан 1.</p>
	<p>Висина чланарине за медицинске сестре и здравствене техничаре износи 0,6 % од нето месечне зараде. 
	</p>
	<p>Чланарина, из става 1. овог члана одлуке, плаћа се месечно, приликом обрачуна зараде у здравственој установи и у другим облицима здравствене службе (приватној пракси), као и у другим установама, у складу са законом, у којој је члан КМСЗТС запослен.</p>
	<p></p>
	<p>Члан 2.</p>
	<p>Чланарина се уплаћује на текући рачун огранка КМСЗТС на чијој територији члан КМСЗТС има пребивалиште.</p>
	<p>Обавезује се установа, у којој је члан КМСЗТС запослен, да огранку КМСЗТС, достави доказе о извршеној уплати чланарине чланова коморе, и то спискове медицинских сестара и здравствене техничаре за које је уплаћена чланарина. 
	</p>
	<p>Списак из става 2. овог члана одлуке, потребно је да садржи следеће податке: име и презиме члана КМСЗТС, ЈМБГ, основица обрачуна и износ обрачунате и уплаћене чланарине. 
	</p>
	<p></p>
	<p>Члан 3.</p>
	<p>Ова одлука ступа на снагу даном доношења.</p>
	<p>Одлука се објављује у „Службеном гласнику Републике Србије” и на сајту КМСЗТС.</p>
	<p></p>
	<p>Председник</p>
	<p>Скупштине КМСЗТС,</p>
	<p>
	Тања Ракић, с.р.</p>

