





<p>На
основу члана 73. став 3. Закона о производњи наоружања и војне опреме
(„Службени лист СФРЈ“, бр. 30/79), савезни секретар за народну одбрану издаје</p>

<p></p>

<p></p>

<p>НАРЕДБУ</p>

<p>


о одређивању материјалних резерви које за ванредне потребе народне одбране 
набављају и држе организације удруженог рада које производе наоружање и војну 
опрему, као и средстава, објеката и уређаја тих организација, који се држе као 
резервни капацитети за потребе народне одбране у рату на које се не плаћају 
порези и друге дажбине</p>

<p>„Службени
лист СФРЈ”, број 51 од 12. септембра 1980.</p>

<p></p>

<p></p>

<p>1. Материјалним
резервама које за ванредне потребе народне одбране набављају и држе
организације удруженог рада које производе наоружање и војну опрему из члана 7.
Закона о производњи наоружања и војне опреме, као и средствима, објектима и
уређајима тих организација, који се држе као резервни капацитети за потребе
народне одбране у рату, а на које се не плаћају порези и друге дажбине,
сматрају се:</p>

<p>а) сви резервни
производни капацитети (производне линије са одговарајућом опремом, објектима и
инфраструктуром) намењени искључиво за производњу наоружања и војне опреме у
рату;</p>

<p>б) све резерве
сировина, репродукционог материјала, делова, подсклопова, склопова и других
средстава и производа, који се обезбеђују у миру за потребе производње
наоружања и војне опреме у рату;</p>

<p>в) све резерве
специјалног, радног и контролног алата и уређаја, који служе искључиво за
производњу наоружања и војне опреме у рату;</p>

<p>г) складишни простор
који је намењен за смештај и чување резерви сировина, репродукционог материјала
и алата припремљених или намењених за производњу средстава наоружања и војне
опреме у рату.</p>

<p></p>

<p>2. Од плаћања пореза
и других дажбина, у смислу члана 73. Закона о производњи наоружања и војне
опреме, организације удруженог рада из тачке 1. ове наредбе ослобађају се на
основу потврда коју издаје Савезни секретаријат за народну одбрану.</p>

<p></p>

<p>3. Ова наредба ступа
на снагу осмог дана од дана објављивања у „Службеном листу СФРЈ”.</p>

<p></p>

<p>Бр. 27</p>

<p>8. септембра 1980.
године</p>

<p>Београд</p>

<p>Савезни секретар</p>

<p>за народну одбрану</p>

<p>генерал армије,</p>

<p>
Никола Љубичић, с.
р.</p>

<p></p>



