





<p></p>

<p>На
основу члана 73. Закона о заштити од пожара („Службени гласник СР Србије“, бр.
50/70) у споразуму са Републичким секретаријатом за општенародну одбрану,
Републички секретаријат за унутрашње послове, доноси</p>

<p></p>

<p></p>

<p>УПУТСТВО</p>

<p>
о начину вршења надзора над спровођењем мера заштите од пожара у радним 
организацијама које производе за војне потребе</p>

<p>„Службени
гласник СРС” број 43 од 30. октобра 1971.</p>

<p></p>

<p></p>

<p>1. Надзор над
спровођењем мера заштите од пожара у радним организацијама које производе за
војне потребе врши Републички секретаријат за унутрашње послове по одредбама
Закона о заштити од пожара, прописа донетих на основу тог закона и овог
упутства.</p>

<p></p>

<p>2. Под појмом радне
организације које производе предмете наоружања и војне опреме односно које су
радне организације за такву поизводњу оспособљене, подразумевају се радне
организације које је одредило Савезно извршно веће на основу члана 71. Закона о
народној одбрани.</p>

<p></p>

<p>3. За вршење надзора
из тачке 1. овог упутства инспектори противпожарне заштите морају имати посебно
овлашћење, које издаје надлежни војни орган. Надзор над спровођењем мера
заштите од пожара врши се уз учешће стручњака кога одређује надлежни војни
орган.</p>

<p></p>

<p>4. Ако се при вршењу
надзора из тачке 1. овог упутства укаже потреба за стручним експертизама или за
сарадњом стручних установа и техничких инспекција, инспектори ће за учешће
стручњака поменутих институција затражити овлашћење од надлежног војног органа.</p>

<p></p>

<p>5. Ово упутство ступа
на снагу осмог дана од дана објављивања у „Службеном гласнику Социјалистичке
Републике Србије”.</p>

<p></p>

<p>Број 217-143/71</p>

<p>У Београду, 17.
септембра 1971. године</p>

<p>Заменик</p>

<p>републичког
секретара</p>

<p>за унутрашње
послове,</p>

<p>
Стево Пувалић, с. р.</p>

<p></p>



