


	
	Zakon

	


	
		Редакцијски пречишћен текст
	<p></p>
	<p></p>
	<p>На основу члана 44. Закона о поступку регистрације у Агенцији за привредне регистре („Службени гласник РС”, брoj 99/11),</p>
	<p>Министар економије и регионалног развоја доноси</p>
	<p></p>
	<p>ПРАВИЛНИК</p>
	<p>о садржини Регистра туризма и документацији потребној за регистрацију и евиденцију</p>
	<p>
	"Службени гласник РС", бр. 55 од 1. јуна 
	2012, 4 од 22. јануара 2016.</p>
	<p></p>
	<p>1. Основне одредбе</p>
	<p>Члан 1.</p>
	<p>Овим правилником ближе се прописује садржина Регистра туризма (у даљем тексту: Регистар) и документација потребна за регистрацију и евиденцију података у Регистар.</p>
	<p>Регистар садржи податке који се региструју и податке који се евидентирају. 
	</p>
	<p>Садржину Регистра чине и подаци које у Регистар непосредно уносе надлежни државни органи.</p>
	<p>Садржину Регистра чине и подаци које у Регистар непосредно уносе лица о којима се воде подаци у Регистру (подаци који се односе на интернет страну, адресу електронске поште, број телефона, факса и друге сличне податке о том лицу.)</p>
	<p>Садржину Регистра чине и подаци који се уносе у Регистар преузимањем у електронској форми од других регистара и/или евиденција које се, у складу са прописима, воде у земљи и иностранству. 
	</p>
	<p>Регистар садржи и документе на основу којих је извршена регистрација или евиденција. 
	</p>
	<p>
	Члан 2.*</p>
	<p>
	Подаци који се региструју односе се на податке о туристичким 
	агенцијама:*</p>
	<p>
	1) организаторима туристичког путовања (у даљем тексту: организатор 
	путовања);*</p>
	<p>
	2) посредницима у продаји туристичких путовања (у даљем тексту: 
	посредник).*</p>
	<p>
	Подаци који се евидентирају односе се на:*</p>
	<p>
	1) управљаче туристичких простора;*</p>
	<p>
	2) туристичка места;*</p>
	<p>
	3) дестинацијске менаџмент организације;*</p>
	<p>
	4) дестинацијске менаџмент компаније;*</p>
	<p>
	5) професионалне организаторе конгреса;*</p>
	<p>
	6) туристичке организације;*</p>
	<p>
	7) угоститеље;*</p>
	<p>
	8) категорисане и некатегорисане угоститељске објекте;*</p>
	<p>
	9) лица која пружају услуге у домаћој радиности;*</p>
	<p>
	10) лица која пружају услуге у сеоским туристичким домаћинствима;*</p>
	<p>
	11) пружаоце наутичких услуга;*</p>
	<p>
	12) категорисане и некатегорисане објекте наутичког туризма;*</p>
	<p>
	13) пружаоце ловнотуристичких услуга;*</p>
	<p>
	14) категорисане и некатегорисане објекте ловног туризма;*</p>
	<p>
	15) туристичке водиче;*</p>
	<p>
	16) локалне туристичке водиче;*</p>
	<p>
	17) туристичке пратиоце;*</p>
	<p>
	18) туристичке аниматоре;*</p>
	<p>
	19) привредне субјекте који пружају услуге изнајмљива возила (rent-a-car) 
	и услуге изнајмљивања возила са услугама возача (limo 
	service).*</p>
	<p>
	*Службени гласник РС, број 4/2016</p>
	<p></p>
	<p>Члан 3.</p>
	<p>Подаци о лицима из члана 2. овог правилника који се региструју и евидентирају у Регистар, нарочито се односе на: 
	</p>
	<p>1) статус у одговарајућем регистру;</p>
	<p>2) пословно име, односно име и презиме; </p>
	<p>3) правну форму, односно облик организовања; </p>
	<p>4) матични број за правна лица, јединствени матични број грађана или број избегличке легитимације за физичка лица, број пасоша и земља његовог издавања или лични број за страна физичка лица; 
	</p>
	<p>5) седиште, односно адресу пребивалишта; </p>
	<p>6) шифру и опис претежне делатности;</p>
	<p>7) порески идентификациони број (ПИБ); </p>
	<p>8) бројеве рачуна у банкама; </p>
	<p>9) заступнике правног лица;</p>
	<p>10) огранке правних лица, односно издвојено место предузетника.</p>
	<p>У Регистар се региструју и евидентирају и подаци о наложеним мерама надлежних инспекцијских и других државних органа на основу овлашћења из закона којим се уређује туризам, као и подаци о броју, датуму и доносиоцу решења којим су наложене мере.</p>
	<p>2. Подаци који се региструју</p>
	<p>Подаци о организатору путовања</p>
	<p>
	Члан 4.*</p>
	<p>
	У Регистар се, поред података из члана 3. овог правилника, 
	региструју и подаци који се односе на издавање лиценце и брисање 
	организатора путовања из Регистра.*</p>
	<p>
	Подаци који се односе на издавање лиценце су подаци о:*</p>
	<p>
	1) руководиоцу, његовој стручној спреми и страном језику који 
	познаје;*</p>
	<p>
	2) прописаним гаранцијама путовања за случај инсолвентности и ради 
	накнаде штете, са потребним подацима и то:*</p>
	<p>
	(1) уговор о осигурању (матични број и пословно име осигуравача или 
	уговарача осигурања, број и датум закључења уговора, скаденца, подаци о 
	реосигурању уколико постоји, износ укупног лимита покрића, који не може бити 
	мањи од 300.000 евра, време трајања полисе) или*</p>
	<p>
	(2) писмо о намерама банке (матични број и пословно име банке, број 
	и датум писма о намерама, износ укупног лимита покрића, који не може бити 
	мањи од 300.000 еура, време трајања);*</p>
	<p>
	3) броју лиценце;*</p>
	<p>
	4) општим условима путовања*</p>
	<p>
	5) адреси огранка, односно издвојеног места у којем се, на основу одлуке 
	одговорног лица, води прописана евиденција.*</p>
	<p>
	Подаци који се односе на брисање организатора путовања из Регистра 
	су подаци о:*</p>
	<p>
	1) датуму брисања;*</p>
	<p>
	2) основу брисања.*</p>
	<p>
	*Службени гласник РС, број 4/2016</p>
	<p></p>
	<p>Подаци о посреднику*</p>
	<p>
	*Службени гласник РС, број 4/2016</p>
	<p>
	</p>
	<p>
	Члан 4а*</p>
	<p>
	У Регистар се, поред података из члана 3. овог правилника, 
	региструју и подаци који се односе на брисање посредника из Регистра.*</p>
	<p>
	*Службени гласник РС, број 4/2016</p>
	<p></p>
	<p>3. Подаци који се евидентирају</p>
	<p>Брисан је ранији назив изнад члана 5. (види члан 4. 
	Правилника - 4/2016-93)</p>
	<p>Члан 5.</p>
	<p>Брисан је (види члан 4. Правилника - 4/2016-93)</p>
	<p></p>
	<p>Подаци о управљачима туристичких простора</p>
	<p>Члан 6.</p>
	<p>У Регистар се, поред података о управљачу туристичког простора из члана 3. овог правилника, евидентирају и:</p>
	<p>1) податак о туристичком простору (назив и опис туристичког простора, површина, опис и графички приказ граница, циљеве проглашења, кључне туристичке атракције, податке о власништву и попис катастарских парцела, обавезе у погледу развоја туризма, других облика коришћења простора);</p>
	<p>2) подаци о акту о проглашењу туристичког простора (број акта, датум издавања и датум престанка важења акта.</p>
	<p>Подаци о туристичким местима</p>
	<p>Члан 7.</p>
	<p>У Регистар се евидентирају подаци о категорији туристичког места и други подаци у складу са прописом којим се ближе уређују услови и начин одређивања категорије туристичког места и промене категорије. 
	</p>
	<p></p>
	<p>
	Подаци о дестинацијској менаџмент организацији*</p>
	<p>
	*Службени гласник РС, број 4/2016</p>
	<p>
	</p>
	<p>
	Члан 7а*</p>
	<p>
	У Регистар се евидентирају подаци о дестинацијској менаџмент организацији из 
	члана 3. овог правилника.*</p>
	<p>
	*Службени гласник РС, број 4/2016</p>
	<p>
	</p>
	<p>
	Подаци о дестинацијској менаџмент компанији (DMC)*</p>
	<p>
	*Службени гласник РС, број 4/2016</p>
	<p>
	</p>
	<p>
	Члан 7б*</p>
	<p>
	У Регистар се, поред података о дестинацијској менаџмент компанији из члана 
	3. овог правилника, евидентирају и:*</p>
	<p>
	1) број лиценце организатора туристичког путовања;*</p>
	<p>
	2) решење министра о оствареном права на коришћење скраћенице DMC;*</p>
	<p>
	3) дестинација, односно регија за коју је специјализовано DMC.*</p>
	<p>
	*Службени гласник РС, број 4/2016</p>
	<p>
	</p>
	<p>
	Подаци о професионалном организатору конгреса (PCO)*</p>
	<p>
	*Службени гласник РС, број 4/2016</p>
	<p>
	</p>
	<p>
	Члан 7в*</p>
	<p>
	У Регистар се, поред података о професионалном организатору конгреса из 
	члана 3. овог правилника, евидентирају и:*</p>
	<p>
	1) број лиценце организатора туристичког путовања;*</p>
	<p>
	2) решење министра о оствареном праву на коришћење скраћенице PCO.*</p>
	<p>
	*Службени гласник РС, број 4/2016</p>
	<p>
	</p>
	<p>Подаци о туристичким организацијама</p>
	<p>
	Члан 8.*</p>
	<p>
	У Регистар се, поред података о туристичким организацијама из члана 
	3. овог правилника, евидентирају и:*</p>
	<p>
	1) податак о оснивачу, односно оснивачима туристичке организације;*</p>
	<p>
	2) име и матични број директора и/или чланова органа управљања 
	туристичке организације;*</p>
	<p>
	3) подаци о директору (о стеченом високом образовању, радном 
	искуству и активном знању страног језика);*</p>
	<p>
	4) податак о туристичкој атракцији подручја за које је основана 
	туристичка организација.*</p>
	<p>
	*Службени гласник РС, број 4/2016</p>
	<p>
	</p>
	<p>Подаци о угоститељу и угоститељским објектима</p>
	<p>Члан 9.</p>
	<p>У Регистар се, поред података о угоститељу из члана 3. овог правилника, евидентирају и подаци о:</p>
	<p>1) врсти угоститељског објекта (угоститељски објекат за смештај, угоститељски објекат за исхрану и пиће 
	* );</p>
	<p>2) минималним техничким и санитарно-хигијенским условима неопходним за обављање угоститељске делатности;</p>
	<p>3) уређењу и опремању угоститељског објекта у зависности од начина услуживања и врсте услуга које се претежно пружају у угоститељском објекту;</p>
	<p>4) стандардима за категоризацију угоститељских објеката. </p>
	<p>
	*Службени гласник РС, број 4/2016</p>
	<p></p>
	<p>Подаци о угоститељским објектима за смештај</p>
	<p>Члан 10.</p>
	<p>Подаци који се евидентирају о угоститељским објектима за смештај односе се на:</p>
	<p>1) назив угоститељског објекта за смештај;</p>
	<p>2) адресу угоститељског објекта за смештај;</p>
	<p>3) врсту објекта за смештај (хотел, мотел, туристичко насеље, камп, пансион, хостел, преноћиште, одмаралиште и други објекти за пружање услуга смештаја);</p>
	<p>4) категоризацију објекта за смештај, и то: </p>
	<p>– категорија; </p>
	<p>– број акта о категоризацији; </p>
	<p>– датум издавања акта и датум престанка важења акта, </p>
	<p>5) податке о руководиоцу објекта; </p>
	<p>6) период обављања делатности у објекту (сезонски или током целе године);</p>
	<p>7) податке о решењу о одобрењу за пружање услуге смештаја и исхране трећим лицима, уколико је угоститељ установа на коју се примењује Уредба о условима које мора да испуњава здравствена установа за пружање угоститељских услуга трећим лицима („Службени гласник РС”, број 18/12) и која је буџетски корисник (број издавања и датум престанка важења решења). 
	</p>
	<p>Подаци који се евидентирају о угоститељским објектима за смештај могу се односити и на специјализацију хотела који је категорисан са три или више звездица (пословни хотел, конгресни хотел, породични хотел, спортски хотел и spa-wellness хотел), уколико је таква специјализација утврђена у складу са прописима.</p>
	<p>Члан 11.</p>
	<p>У Регистар се евидентирају и други подаци о угоститељском објекту за смештај у складу са прописима којима се уређује туризам, а нарочито: 
	</p>
	<p>1) број смештајних јединица; </p>
	<p>2) врста смештајних јединица; </p>
	<p>3) опис и структура смештајних јединица; </p>
	<p>4) број лежаја; </p>
	<p>5) број стално запослених; </p>
	<p>6) број привремено запослених; </p>
	<p>7) структура запослених (степен образовања (VII, VI, V, IV, III) и звање); 
	</p>
	<p>8) број паркинг места и опис паркинг места;</p>
	<p>9) остали садржаји (базен – затворени и отворени, тенис, фитнес, центар, бизнис центар, интернет клуб и приступ интернету, пушачки и непушачки делови објекта, могућност смештаја кућних љубимаца, теретана, фризер, соларијум, масер, касино, сала за семинаре, банкет сала, спортска дворана, спортски терени и игралишта, аутоматска куглана, билијар сала, мини голф, ноћни клуб, ВИП салон, стрељана, и др.).</p>
	<p>Подаци о угоститељским објектима за исхрану и пиће</p>
	<p>Члан 12.</p>
	<p>Подаци који се евидентирају о угоститељским објектима за исхрану и пиће односе се на: 
	</p>
	<p>1) назив угоститељског објекта за исхрану;</p>
	<p>2) адресу угоститељског објекта за исхрану.</p>
	<p>У Регистар се евидентирају и други подаци о угоститељском објекту за исхрану и пиће у складу са прописима којима се уређује туризам , а нарочито: 
	</p>
	<p>1) врста објекта за исхрану (ресторан, кафана, бар, објекат брзе хране, покретни објекат и други објекти); 
	</p>
	<p>2) период обављања делатности у објекту (сезонски или током целе године);</p>
	<p>3) начин услуживања; </p>
	<p>4) врста услуге која се пружа; </p>
	<p>5) врста јела која се услужује у објекту (домаћа кухиња, интернационална кухиња, посебна врста јела и друго); 
	</p>
	<p>6) укупан број конзумних места (стална конзумна места и конзумна места на отвореном); 
	</p>
	<p>7) забавни програм. </p>
	<p>Брисан је ранији назив изнад члана 13. (види члан 8. 
	Правилника - 4/2016-93)</p>
	<p>Члан 13.</p>
	<p>Брисан је (види члан 8. Правилника - 4/2016-93)</p>
	<p></p>
	<p>Подаци о лицима која пружају услуге у домаћој радиности и о објектима у којима се пружају услуге у домаћој радиности</p>
	<p>Члан 14.</p>
	<p>У Регистар се, поред података о физичком лицу које пружа услуге у домаћој радиности из члана 3. овог правилника, евидентирају и подаци о:</p>
	<p>1) угоститељским објектима у којима се пружају услуге у домаћој радиности;</p>
	<p>2) минималним техничким и санитарно-хигијенским условима за обављање услуга у домаћој радиности;</p>
	<p>3) уређењу и опремању тог угоститељског објекта у зависности од начина услуживања и врсте услуга које се претежно пружају у том објекту и врсте угоститељског објекта. 
	</p>
	<p>Члан 15.</p>
	<p>Подаци о угоститељским објектима у којима се пружају услуге у домаћој радиности односе се на: 
	</p>
	<p>1) назив угоститељског објекта;</p>
	<p>2) адресу угоститељског објекта; </p>
	<p>3) врсту објекта за смештај (кућа, апартман или соба); </p>
	<p>4) категоризацију објекта за смештај (категорија, број акта о категоризацији, датум издавања акта и датум престанка важења акта, смештајни капацитети – до 30 лежајева); 
	</p>
	<p>5) податак о уговору који је закључен са локалном туристичком организацијом, туристичком агенцијом, привредним субјектом и другим правним лицем регистрованим за обављање привредне делатности преко ког се издају куће, апартмани или собе. 
	</p>
	<p>Подаци о лицима која пружају угоститељске услуге у сеоском туристичком домаћинству и о објектима у којима се пружају услуге у сеоском туристичком домаћинству</p>
	<p>Члан 16.</p>
	<p>У Регистар се, поред података о физичком лицу које пружа угоститељске услуге у сеоском туристичком домаћинству из члана 3. овог правилника, евидентирају и подаци о:</p>
	<p>1) угоститељским објектима у којима се пружају услуге у сеоском туристичком домаћинству;</p>
	<p>2) минималним техничким и санитарно – хигијенским условима за обављање угоститељских услуга у сеоском домаћинству;</p>
	<p>3) уређењу и опремању угоститељског објекта у зависности од начина 
	услуживања и врсте услуга које се претежно пружају у угоститељском објекту и 
	врсте угоститељског објекта;</p>
	<p>
	4) смештајном објекту на отвореном.*</p>
	<p>
	*Службени гласник РС, број 4/2016</p>
	<p></p>
	<p>Члан 17.</p>
	<p>Подаци о угоститељским објектима у којима се пружају услуге у сеоском туристичком домаћинству односе се на: 
	</p>
	<p>1) назив сеоског туристичког домаћинства;</p>
	<p>2) место и адресу сеоског туристичког домаћинства; </p>
	<p>3) смештајне капацитете; </p>
	<p>
	3а) смештајни капацитети у смештајном објекту на отвореном (број 
	камп парцела – до 30 гостију);*</p>
	<p>4) категоризацију сеоског туристичког домаћинства (број акта о категоризацији, датум издавања акта и датум престанка важења акта);</p>
	<p>5) податак о уговору који је закључен са локалном туристичком организацијом, туристичком агенцијом или привредним субјектом и другим правним лицем регистрованим за обављање привредне делатности преко ког се издају куће, апартмани или собе.</p>
	<p>*Службени гласник РС, број 4/2016</p>
	<p></p>
	<p>Члан 18.</p>
	<p>Податке из члана 10. тач. 5. и 6, члана 11, члана 12. став 2. и члана 13. став 2. овог правилника, у Регистар непосредно уноси угоститељ на чији објекат се односе подаци, у складу са чланом 1. став 4. овог правилника.</p>
	<p>Подаци о пружаоцима наутичких услуга и објектима наутичког туризма</p>
	<p>Члан 19.</p>
	<p>У Регистар се, поред података о пружаоцу наутичких услуга из члана 3. овог правилника, евидентирају и подаци о:</p>
	<p>1) врсти објекта наутичког туризма (прихватни и пловни објекат);</p>
	<p>2) врсти услуге која се пружа у тим објектима;</p>
	<p>3) минималним техничким условима у погледу изградње, уређења и опремања објеката наутичког туризма у зависности од врсте објекта и услуга које се пружају;</p>
	<p>4) стандардима за категоризацију марина. </p>
	<p>Подаци о прихватним објектима наутичког туризма</p>
	<p>Члан 20.</p>
	<p>Подаци који се евидентирају о прихватним објектима наутичког туризма односе се на: 
	</p>
	<p>1) локацију прихватног објекта наутичког туризма;</p>
	<p>2) врсту прихватног објекта наутичког туризма (наутичко сидриште, привезиште, туристичко пристаниште, марина и наутичко-туристички центар); 
	</p>
	<p>3) категоризацију прихватног објекта наутичког туризма – марини, и то: 
	</p>
	<p>– категорија; </p>
	<p>– број акта о категоризацији; </p>
	<p>– датум издавања акта и датум престанка важења акта.</p>
	<p>Подаци о пловним објектима наутичког туризма</p>
	<p>Члан 21.</p>
	<p>Подаци који се евидентирају о пловним објектима наутичког туризма односе се на врсту пловног објекта наутичког туризма (рекреативно пловни објекат, излетничко пловни објекат, пловни објекат за панорамско разгледање, туристичка јахта и пловни објекат за туристичко крстарење).</p>
	<p>Члан 22.</p>
	<p>Податке из члана 20. тачка 2. и члана 21. овог правилника у Регистар непосредно уноси пружалац наутичких услуга на чији објекат се односе подаци, у складу са чланом 1. став 4. овог правилника.</p>
	<p>Подаци о пружаоцима ловнотуристичких услуга и објектима ловног туризма</p>
	<p>Члан 23.</p>
	<p>У Регистар се, поред података о пружаоцу ловнотуристичких услуга из члана 3. овог правилника, евидентирају и подаци о:</p>
	<p>1) врсти објекта ловног туризма (ловачка колиба, ловачка кућа,
	ловачки дом* и ловачка вила);</p>
	<p>2) минималним техничким условима у погледу изградње;</p>
	<p>3) уређењу и опремању ловнотуристичких објеката у зависности од врсте услуга које могу да се пружају у њима;</p>
	<p>4) стандардима, условима и начину пружања и коришћења услуга ловног туризма. 
	</p>
	<p>*Службени гласник РС, број 4/2016</p>
	<p></p>
	<p>Члан 24.</p>
	<p>Подаци који се евидентирају о објектима ловног туризма односе се на:</p>
	<p>1) назив објекта ловног туризма;</p>
	<p>2) локација (адреса) објекта ловног туризма;</p>
	<p>3) врсту објекта ловног туризма (ловачка колиба, ловачка кућа и ловачка вила); 
	</p>
	<p>4) категоризацију објекта ловног туризма – ловачке виле: </p>
	<p>– категорија, </p>
	<p>– број акта о категоризацији, </p>
	<p>– датум издавања акта и датум престанка важења акта.</p>
	<p>У Регистар се евидентирају и други подаци о објекту ловног туризма у складу са прописима којима се уређује туризам, а нарочито: 
	</p>
	<p>1) врста услуге која се пружа; </p>
	<p>2) број, врста и опис смештајних јединица (собе, апартмани и спаваонице); 
	</p>
	<p>3) број конзумних места. </p>
	<p>Члан 25.</p>
	<p>Податке из члана 24. став 2. овог правилника, у Регистар непосредно уноси пружалац ловнотуристичких услуга на чији објекат се односе подаци, у складу са чланом 1. став 4. овог правилника.</p>
	<p>Подаци о туристичким водичима</p>
	<p>
	Члан 26.*</p>
	<p>
	У Регистар се, поред података о туристичком водичу из члана 3. овог 
	правилника, евидентирају и подаци који се односе на:*</p>
	<p>
	1) број уверења о положеном стручном испиту за туристичког водича и 
	податке из тог уверења;*</p>
	<p>
	2) датум полагања стручног испита;*</p>
	<p>
	3) податке о легитимацији (број и датум издавања, са роком важења);*</p>
	<p>
	4) податак о активном знању страног језика;*</p>
	<p>
	5) специфична знања.*</p>
	<p>
	Подаци из става 1. овог члана уносе се и за туристичке водиче који 
	су држављани државе чланице Европске уније и Европског економског простора.*</p>
	<p>*Службени гласник РС, број 4/2016</p>
	<p></p>
	<p>Подаци о локалним туристичким водичима</p>
	<p>
	Члан 27.*</p>
	<p>
	У Регистар се, поред података о локалном туристичком водичу из члана 
	3. овог правилника, евидентирају и подаци који се односе на:*</p>
	<p>
	1) број уверења о положеном стручном испиту за локалног туристичког 
	водича и податке из тог уверења;*</p>
	<p>
	2) датум полагања стручног испита;*</p>
	<p>
	3) податке о ознаци;*</p>
	<p>
	4) податак о активном знању страног језика;*</p>
	<p>
	5) податак о територији – локалитету за који је локални туристички 
	водич положио стручни испит.*</p>
	<p>*Службени гласник РС, број 4/2016</p>
	<p></p>
	<p>Подаци о туристичким пратиоцима</p>
	<p>
	Члан 28.*</p>
	<p>
	У Регистар се, поред података о туристичком пратиоцу из члана 3. 
	овог правилника, евидентирају и подаци који се односе на:*</p>
	<p>
	1) број уверења о положеном стручном испиту за туристичког пратиоца 
	и податке из тог уверења;*</p>
	<p>
	2) датум полагања стручног испита;*</p>
	<p>
	3) податке о легитимацији (број и датум издавања, са роком важења);*</p>
	<p>
	4) податак о активном знању страног језика;*</p>
	<p>
	5) специфична знања.*</p>
	<p>
	Подаци из става 1. овог члана уносе се и за туристичке пратиоце који 
	су држављани државе чланице Европске уније и Европског економског простора.*</p>
	<p>*Службени гласник РС, број 4/2016</p>
	<p></p>
	<p>Подаци о туристичким аниматорима</p>
	<p>Члан 29.</p>
	<p>У Регистар се, поред података о туристичком аниматору из члана 3. овог правилника, евидентирају и подаци који се односе на: 
	</p>
	<p>1) податак о познавању страног језика;</p>
	<p>2) врсту анимације коју туристички аниматор пружа.</p>
	<p></p>
	<p>Брисан је ранији назив изнад члана 30. (види члан 16. 
	Правилника - 4/2016-93)</p>
	<p>Члан 30.</p>
	<p>Брисан је (види члан 16. Правилника - 4/2016-93)</p>
	<p></p>
	<p>Подаци о привредним субјектима који пружају услуге изнајмљивања возила (rent-a-car) и услуге изнајмљивања возила са услугама возача (limo service)</p>
	<p>Члан 31.</p>
	<p>У Регистар се, поред података о привредним субјектима који пружају услуге изнајмљивања возила (rent -a -car) и услуге изнајмљивања возила са услугама возача (limo service) из члана 3. овог правилника, евидентирају и подаци који се односе на:</p>
	<p>1) врсту услуге;</p>
	<p>2) број возила за сваку услугу;</p>
	<p>3) врсту, годину производње и регистарске ознаке возила</p>
	<p>У Регистар се евидентирају и други подаци које пружалац услуге уноси у складу са прописима којима се уређује туризам, а нарочито период обављања делатности у објекту (сезонски или током целе године) и подручје пружања услуга. 
	</p>
	<p>4. Документација која се подноси уз пријаву за регистрацију података</p>
	<p>Регистрација и промена података који се региструју</p>
	
		<p>
		Члан 32.*</p>
	<p>
	Уз пријаву за регистрацију података о руководиоцу туристичке агенцијеорганизатора 
	туристичког путовања прилаже се:*</p>
	<p>
	1) одговарајући доказ да је лице које се уписује као руководилац запослен са 
	пуним радним временом у правном лицу, односно код предузетника које је 
	носилац лиценце;*</p>
	<p>
	2) оверена копија или оверени препис дипломе – потврде надлежне школске 
	установе код које је то лице стекло најмање вишу стручну спрему, односно 
	високо образовање на основним академским студијама у обиму од најмање 180 
	ЕСПБ бодова, основним струковним студијама, односно на студијама у трајању 
	од три године;*</p>
	<p>
	3) доказ из кога се може утврдити да лице које се уписује као руководилац 
	има радно искуство у туристичкој делатности од најмање три године за рад код 
	организатора туристичког путовања – оверена копија или оверени препис радне 
	књижице, потврда правних лица и предузетника код којих је то радно искуство 
	стечено или оверена изјава лица које се уписује као руководилац;*</p>
	<p>
	4) потврда надлежног суда да лицу које се уписује као руководилац није 
	изречена мера безбедности забране вршења делатности, позива и дужности.*</p>
	<p>
	*Службени гласник РС, број 4/2016</p>
	<p></p>
	<p>Члан 33.</p>
	<p>Уз пријаву промене података по основу оставке руководиоца туристичке агенције прилаже се примерак оставке.</p>
	<p>Члан 34.</p>
	<p>Уз пријаву за регистрацију података о гаранцијама путовања туристичке агенције организатора туристичког путовања 
	прилаже се важећа прописана гаранција путовања* (услед инсолвентности и/или ради накнаде штете) чији се упис тражи.</p>
	<p>*Службени гласник РС, број 4/2016</p>
	<p></p>
	<p>Члан 35.</p>
	<p>Уз пријаву за регистрацију података о општим условима путовања туристичке агенције организатора туристичког путовања прилажу се важећи општи услови путовања.</p>
	<p>Члан 36.</p>
	<p>Уз пријаву за регистрацију података о адреси на којој туристичка агенција обавља делатност туристичке агенције, прилаже се документација из члана 32. овог правилника која се односи на руководиоца те агенције који ће у том својству радити на адреси чији се упис тражи.</p>
	<p>Ако се промена податка о адреси на којој туристичка агенција обавља делатност туристичке агенције односи на промену адресе на којој ће руководилац те агенције који је већ у том својству регистрован у Регистру обављати те послове, за тражену промену подноси се само пријава.</p>
	<p>Члан 37.</p>
	<p>Уз пријаву за регистрацију података о брисању организатора путовања на његов захтев, прилаже се потврда органа надлежног за одузимање лиценце да у тренутку подношења захтева није покренут поступак за одузимање лиценце чије се брисање тражи.</p>
	<p>Члан 38.</p>
	<p>Уз пријаву за регистрацију, промену или брисање података из чл. 32–38. овог правилника прилаже се и доказ о уплати накнаде, у складу са законом.</p>
	<p>Документација која се прилаже уз захтев за евиденцију података</p>
	<p>Члан 39.</p>
	<p>Уз захтев за евиденцију, промену или брисање податка који се евидентирају подноси се:</p>
	<p>1) доказ да је подносилац овлашћен за подношење захтева, ако то лице није регистровано као заступник подносиоца захтева у регистрима које води Агенција;</p>
	<p>2) доказ о подацима на основу ког је потребно извршити евидентирање, односно којим се утврђују подаци који се евидентирају, или чије се евидентирање тражи;</p>
	<p>3) доказ о уплаћеној накнади за евидентирање, уколико је за евидентирање податка чији се упис, промена или брисање тражи та накнада прописана.</p>
	<p>Ако се о податку чије се евидентирање тражи не издаје доказ у форми посебног документа, у захтеву се наводи тај податак и доставља доказ о уплаћеној накнади за евидентирање, уколико је за евидентирање тог податка чији се упис, промена или брисање тражи та накнада прописана.</p>
	<p>5. Завршна одредба</p>
	<p>Члан 40.</p>
	<p>Даном ступања на снагу овог правилника престаје да важи Правилник о садржини Регистра туризма („Службени гласник РС”, број 3/10).</p>
	<p>Члан 41.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p></p>
	<p>Број 110-00-00172/2011-18 
	</p>
	<p>У Београду, 22. маја 2012. године 
	</p>
	<p>Министар,</p>
	<p>
	Небојша Ћирић, с.р.</p>

