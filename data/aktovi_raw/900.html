


	
	Zakon



	
			<p>4684</p>
			<p>На основу члана 5. став 3. Закона о јавном дугу („Службени гласник РС”, бр. 61/05, 107/09, 78/11 и 68/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p>Влада доноси</p>
			<p>ОДЛУКУ</p>
			<p>о емисији дугорочних државних хартија од вредности</p>
			<p>"Службени гласник РС", број 98 од 14. 
			децембра 2018.</p>
			<p>1. Република Србија емитује дугорочне државне хартије од вредности ради финансирања буџетског дефицита и рефинансирања доспелих обавеза по основу јавног дуга.</p>
			<p>2. Основни елементи дугорочних државних хартија од вредности из тачке 1. ове одлуке су:</p>
			<p>Емитент 	Република Србија</p>
			<p>Износ емисије	150.000.000.000 динара</p>
			<p>Номинална вредност 	10.000 динара</p>
			<p>Датум емитовања 	9. јануар 2019. године</p>
			<p>Датум салдирања 	11. јануар 2019. године</p>
			<p>Датум доспећа 	11. јануар 2026. године</p>
			<p>Купон 	4,500% годишње</p>
			<p>3. Дугорочне државне хартије од вредности емитују се у нематеријализованом облику и региструју код Централног регистра, депоа и клиринга хартија од вредности АД Београд (у даљем тексту: Централни регистар).</p>
			<p>4. Дугорочне државне хартије од вредности гласе на име.</p>
			<p>5. Продајна цена дугорочних државних хартија од вредности утврђује се у форми купонских обвезница са годишњом исплатом купона. Датуми доспећа купона су 11. јануар 2020. године, 11. јануар 2021. године, 11. јануар 2022. године, 11. јануар 2023. године, 11. јануар 2024. године, 11. јануар 2025. године и 11. јануар 2026. године. Уколико датум доспећа дугорочних државних хартија од вредности падне у нерадан дан, исплата доспелих дугорочних државних хартија од вредности ће се обавити првог наредног радног дана.</p>
			<p>Износ продајне цене дугорочних државних хартија од вредности емитованих у форми купонских обвезница израчунава се по формули:</p>
			
				
					<img src="http://www.pravno-informacioni-sistem.rs/SlGlasnikPortal/slike/emisija-zapisa-dugorocna.png&amp;doctype=reg&amp;abc=cba&amp;eli=true&amp;eliActId=427377&amp;regactid=427377" alt=""></img>
				
			
			<p>Легенда:</p>
			<p>D – продајна цена </p>
			<p>N – номинална вредност </p>
			<p>pk – годишња купонска стопа </p>
			<p>f – број купона у току године </p>
			<p>p – извршна стопа приноса </p>
			<p>K – укупан број купона који доспевају од дана продаје до дана доспећа </p>
			<p>d1 – број дана од датума продаје до дана доспећа следећег купона</p>
			<p>d2 – број дана у купонском периоду коме припада датум продаје</p>
			<p>У случају када се трговање врши у последњем купонском периоду, износ продајне цене државних хартија емитованих у форми обвезница израчунава се по формули:</p>
			
				
					<img src="http://www.pravno-informacioni-sistem.rs/SlGlasnikPortal/slike/emisija-zapisa-dugorocna-2.png&amp;doctype=reg&amp;abc=cba&amp;eli=true&amp;eliActId=427377&amp;regactid=427377" alt=""></img>
				
			
			<p>Легенда:</p>
			<p>D – продајна цена</p>
			<p>N – номинална вредност</p>
			<p>pk – годишња купонска стопа</p>
			<p>f – број купона у току године</p>
			<p>p – извршна стопа приноса</p>
			<p>d1 – број дана од датума продаје до дана доспећа последњег купона</p>
			<p>d2 – број дана у купонском периоду коме припада датум продаје.</p>
			<p>6. Пренос власништва на дугорочним државним хартијама од вредности врши се другог дана након уписа дугорочних државних хартија од вредности на одговарајуће рачуне хартија од вредности који се воде код Централног регистра, а по потреби пренос власништва може се вршити и након тога.</p>
			<p>7. Номинална вредност дугорочних државних хартија од вредности из тачке 2. ове одлуке којe нису продатe до 31. децембра 2020. године, преноси се са емисионог рачуна на рачун окончања емисије Републике Србије у Централном регистру.</p>
			<p>8. Примања остварена од емитовања државних хартија од вредности из тачке 2. ове одлуке на домаћем финансијском тржишту у 2020. години могу бити остварена највише до износа који буде утврђен у рачуну финансирања одређен законом којим се утврђује буџет Републике Србије за 2020. годину.</p>
			<p>9. Дугорочне државне хартије од вредности из тачке 2. ове одлуке могу да буду откупљене и пре рока њиховог доспећа, ако министар финансија или лице које он овласти из члана 39. став 8. Уредбе о општим условима за емисију и продају државних хартија од вредности на примарном тржишту („Службени гласник РС”, бр. 100/14, 78/17, 66/18 и 78/18) о томе одлучи.</p>
			<p>10. Ова одлука ступа на снагу наредног дана од дана објављивања у „Службеном гласнику Републике Србије”.</p>
			<p>05 број 424-12126/2018</p>
			<p>У Београду, 12. децембра 2018. године</p>
			<p>Влада</p>
			<p>Председник,</p>
			<p>Ана Брнабић, с.р.</p>
	

