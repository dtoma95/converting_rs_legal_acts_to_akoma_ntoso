





<p></p>

<p>На
основу члана 110. став 4. Закона о пензијском и инвалидском осигурању војних
осигураника („Службени лист СФРЈ“, бр. 7/85 и 74/87), Скупштина Заједнице
социјалног осигурања војних осигураника доноси</p>

<p></p>

<p></p>

<p>ОДЛУКУ</p>
	<p>
	
	
	о утврђивању рокова за коришћење права избора ради поновног одређивања 
	пензије према плати чина, односно према оствареном личном дохотку</p>

<p>„Службени
лист СФРЈ”, број 80 од 4. децембра 1987.</p>

<p></p>

<p></p>

<p>1. Војни осигураник
који је за време трајања осигурања код Заједнице социјалног осигурања војних
осигураника остварио лични доходак најмање у периоду из кога се, по прописима о
пензијском осигурању радника узима лични доходак за одређивање пензијског
основа има право да захтева да му се одреди пензија по прписима који важе на
подручју заједнице пензијског и инвалидског осигурања радника на коме је
остварио последњи лични доходак.</p>

<p></p>

<p>2. Војни осигураник
коме је пензија одређена према тачки 1. ове одлуке има право да постави захтев
да му се пензија поново одреди према одговарајућој плати чина – класе, односно
на начин прописан за подручје заједнице пензијског и инвалидског осигурања радника
на коме је остварио последњи лични доходак.</p>

<p>Ако војни осигураник
поднесе захтев у смислу става 1. ове тачке најдоцније до 30. јуна, пензија му
се исплаћује од 1. јануара текуће године, а ако захтев поднесе после 30. јуна,
пензија му се исплаћује од 1. јануара наредне године.</p>

<p></p>

<p>3. Даном ступања на
сангу ове одлуке престаје да важи Одлука о утврђивању рокова за коришћење права
избора ради поновног одређивања пензије према плати чина, односно према
оствареном личном дохотку („Службени лист СФРЈ”, бр. 17/73).</p>

<p></p>

<p>4. Ова одлука ступа
на снагу осмог дана од дана објављивања у „Службеном листу СФРЈ”.</p>

<p></p>

<p>Бр. 65/1</p>

<p>25. новембра 1987.
године</p>

<p>Београд</p>

<p>
Скупштина Заједнице
социјалног</p>

<p>
осигурања војних
осигураника</p>

<p>Председник
Председништва,</p>

<p>генерал-пуковник у
пензији,</p>

<p>
Дане Петковски, с.
р.</p>

<p></p>



