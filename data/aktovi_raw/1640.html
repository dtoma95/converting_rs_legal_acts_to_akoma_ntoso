


	
	Zakon

	


	<p>Редакцијски пречишћен текст</p>
	<p></p>
	<p></p>
	<p>На основу члана 14. став 1. тачка 9, а у вези с чланом 34. тачка 9, Закона о Народној банци Србије („Службени гласник РС”, бр. 72/2003, 55/2004 и 44/2010) и члана 13. став 3. Закона о девизном пословању („Службени гласник РС”, бр. 62/2006 и 31/2011),</p>
	<p>Извршни одбор Народне банке Србије доноси</p>
	<p>ОДЛУКУ</p>
	<p>о утврђивању степена ризика издаваоца дужничких дугорочних хартија од вредности у које резиденти могу да улажу у иностранству</p>
	<p>
	"Службени гласник РС", бр. 85 од 16. новембра 2011, 37 од 11. маја 2018.</p>
	<p>1. Овом одлуком утврђује се степен ризика издаваоца дужничких дугорочних хартија од вредности из члана 13. став 3. Закона о девизном пословању у које резиденти – правна лица, предузетници и физичка лица могу улагати у иностранству.</p>
	<p>2. Резиденти – правна лица, предузетници и физичка лица могу улагати у хартије од вредности из тачке 1. ове одлуке ако је:</p>
	<p>1) издавалац тих хартија из земље чланице
	Организације за економску сарадњу и развој (OECD) и</p>
	<p>2) дугорочни кредитни рејтинг тих хартија агенција за процену рејтинга Standard&amp;Poor’s или Fitch-IBCA утврдила с најмање „А”, односно Moody’s с најмање „А2”.</p>
	<p>*Службени гласник РС, број 37/2018</p>
	<p>3. Брисана је (види тачку 2. Одлуке - 37/2018-45)</p>
	<p>4. Друштва за управљање инвестиционим фондовима и друштва за управљање добровољним пензијским фондовима, као и друштва за осигурање, могу улагати у дужничке дугорочне хартије од вредности у иностранству у складу са законима којима се уређује њихово пословање и прописима донетим на основу тих закона.</p>
	<p>5. Резиденти из ове одлуке дужни су да Народну банку Србије извештавају о улагањима из те одлуке у складу с прописом којим се уређује обавеза извештавања Народне банке Србије о пословању 
	с хартијама од вредности.</p>
	<p>*Службени гласник РС, број 37/2018</p>
	<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>ИО НБС број 78</p>
	<p>У Београду, 10. новембра 2011. године</p>
	<p>Председавајући</p>
	<p>Извршног одбора Народне банке Србије</p>
	<p>гувернер</p>
	<p>Народне банке Србије,</p>
	<p>
	Дејан Шошкић, с.р.</p>

