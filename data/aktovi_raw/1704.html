


	
	Zakon


	
			<p>На основу члана 7. став 7. Закона о дувану („Службени гласник РС”, бр. 101/05, 90/07, 95/10, 36/11, 93/12, 108/13 и 95/18),</p>
			<p>Министар финансија доноси</p>
			<p>ПРАВИЛНИК</p>
			<p>о садржини и начину вођења евиденција од стране произвођача дуванских производа, трговаца на велико и мало дуванским производима, увозника и извозника дувана, обрађеног дувана, прерађеног дувана, односно дуванских производа</p>
			<p>"Службени гласник РС", број 104 од 28. децембра 
			2018.</p>
			<p>Предмет</p>
			<p>Члан 1.</p>
			<p>Овим правилником ближе се уређујe садржина и начин вођења евиденција од стране произвођача дуванских производа, трговаца на велико и мало дуванским производима, као и увозника и извозника дувана, обрађеног дувана, прерађеног дувана, односно дуванских производа.</p>
			<p>Евиденција произвођача дуванских производа</p>
			<p>Члан 2.</p>
			<p>Произвођач дуванских производа, који је уписан у Регистар произвођача дуванских производа код Управе за дуван, као органа управе у саставу Министарства финансија (у даљем тексту: Управа), води евиденцију у вези са производњом дуванских производа, која садржи податке о: </p>
			<p>1) количини набављеног обрађеног дувана, односно прерађеног дувана по врсти и типу;</p>
			<p>2) броју произведених паклица цигарета по називу робне марке цигарета;</p>
			<p>3) количини, односно броју произведених цигара, цигарилоса, дувана за пушење и осталих дуванских производа за сваку робну марку дуванског производа; </p>
			<p>4) броју продатих паклица цигарета за сваку робну марку цигарета, као и податке о малопродајним ценама по кojима су те цигарете продате; </p>
			<p>5) количини, односно броју продатих цигара, цигарилоса, дувана за пушење и осталих дуванских производа, за сваку робну марку дуванског производа, као и податке о малопродајним ценама по кojима су ти дувански производи продати; </p>
			<p>6) закљученим уговорима о продаји дуванских производа са трговцем на велико дуванским производима; </p>
			<p>7) залихама дуванских производа по врсти и називу робних марки.</p>
			<p>Произвођач дуванских производа Управи доставља полугодишњи и годишњи извештај о подацима о којима води евиденцију из става 1. овог члана, и то полугодишњи извештај на Обрасцу ПИ-ПДП I – Полугодишњи извештај произвођача дуванских производа и годишњи извештај на Обрасцу ГИ-ПДП II – Годишњи извештај произвођача дуванских производа, који су одштампани уз овај правилник и чине његов саставни део.</p>
			<p>Лице из става 1. овог члана извештаје из става 2. овог члана доставља Управи најкасније у року од 15 дана од дана истека периода за који се извештај доставља, и то полугодишњи извештај до 15. јула текуће године, а годишњи извештај до 15. јануара наредне године.</p>
			<p>Извештаји из става 2. овог члана могу се достављати Управи и у електронској форми.</p>
			<p>Евиденција трговаца на велико дуванским производима</p>
			<p>Члан 3.</p>
			<p>Трговац на велико дуванским производима, који је уписан у Регистар трговаца на велико дуванским производима код Управе води евиденцију у вези са прометом дуванских производа, која садржи податке о: </p>
			<p>1) закљученим уговорима о куповини дуванских производа са произвођачима, односно увозницима, односно трговцима на велико дуванским производима;</p>
			<p>2) количини купљених цигарета (у паклицама) и других дуванских производа, по врсти и називу робне марке дуванског производа, од сваког произвођача, односно увозника, односно трговца на велико дуванским производима;</p>
			<p>3) закљученим уговорима о продаји дуванских производа са трговцима на мало, односно трговцима на велико дуванским производима;</p>
			<p>4) количини продатих цигарета (у паклицама) и других дуванских производа трговцима на мало дуванским производима по врсти и називу робне марке дуванског производа; </p>
			<p>5) количини продатих цигарета (у паклицама) и других дуванских производа по врсти и називу робне марке, по сваком трговцу на велико дуванским производима; </p>
			<p>6) залихама дуванских производа по врсти и називу робне марке дуванског производа;</p>
			<p>7) локацији сопствених објеката велепродаје и складишта, као и о превозним средствима за обављање делатности трговине на велико дуванским производима.</p>
			<p>Трговац на велико дуванским производима Управи доставља полугодишњи и годишњи извештај о подацима о којима води евиденцију из става 1. овог члана, и то полугодишњи извештај на Обрасцу ПИ- ТВДП I – Полугодишњи извештај трговца на велико дуванским производима и годишњи извештај на Обрасцу ГИ-ТВДП II – Годишњи извештај трговца на велико дуванским производима, који су одштампани уз овај правилник и чине његов саставни део.</p>
			<p>Лице из става 1. овог члана дужно је да извештаје из става 2. овог члана доставља Управи најкасније у року од 15 дана од дана истека периода за који се извештај доставља, и то полугодишњи извештај до 15. јула текуће године, а годишњи извештај до 15. јануара наредне године.</p>
			<p>Извештаји из става 2. овог члана могу се достављати Управи и у електронској форми.</p>
			<p>Евиденција трговаца на мало дуванским производима</p>
			<p>Члан 4.</p>
			<p>Трговац на мало дуванским производима о којима Управа води Евиденциону листу трговаца на мало дуванским производима води евиденцију у вези са прометом дуванских производа, која садржи податке о: </p>
			<p>1) закљученим предуговорима/уговорима о куповини дуванских производа са трговцима на велико дуванским производима; </p>
			<p>2) количини купљених дуванских производа по врсти и називу робне марке, по сваком трговцу на велико;</p>
			<p>3) количини продатих дуванских производа по врсти и називу робне марке;</p>
			<p>4) стању залиха дуванских производа по врсти и називу робне марке.</p>
			<p>Евиденцију из става 1. овог члана трговац на мало дуванским производима, који има више малопродајних објеката, односно хјумидора за које је добио дозволу за трговину на мало дуванским производима води збирно за све малопродајне објекте, односно хјумидоре.</p>
			<p>Трговац на мало дуванским производима Управи доставља полугодишњи и годишњи извештај о подацима о којима води евиденцију из става 1. овог члана, и то полугодишњи извештај на Обрасцу ПИ-ТМДП I – Полугодишњи извештај трговца на мало дуванским производима и годишњи извештај на Обрасцу ГИ-ТМДП II – Годишњи извештај трговца на мало дуванским производима, који су одштампани уз овај правилник и чине његов саставни део.</p>
			<p>Лице из става 1. овог члана извештаје из става 3. овог члана доставља Управи најкасније у року од 15 дана од дана истека периода за који се извештај доставља, и то полугодишњи извештај до 15. јула текуће године, а годишњи извештај до 15. јануара наредне године.</p>
			<p>Извештаји из става 3. овог члана могу се достављати Управи и у електронској форми.</p>
			<p>Евиденција увозника дувана, обрађеног дувана, прерађеног дувана, односно дуванских производа</p>
			<p>Члан 5.</p>
			<p>Увозник дувана, обрађеног дувана, прерађеног дувана, односно дуванских производа који је уписан у Регистар увозника дувана, обрађеног дувана, прерађеног дувана, односно дуванских производа код Управе, води евиденцију у вези са увозом дувана, обрађеног дувана, прерађеног дувана, односно дуванских производа, која садржи податке о: </p>
			<p>1) количини увезеног дувана, односно обрађеног дувана, односно прерађеног дувана по врсти и типу;</p>
			<p>2) количини увезених цигарета (у паклицама) и других дуванских производа по врсти и називу робне марке дуванског производа, као и о малопродајним ценама тих производа; </p>
			<p>3) закљученим уговорима о продаји дувана, односно обрађеног дувана, односно прерађеног дувана са обрађивачем дувана, односно прерађивачем дувана, односно произвођачем дуванских производа;</p>
			<p>4) закљученим уговорима о продаји дуванских производа са трговцем на велико дуванским производима;</p>
			<p>5) количини продатих цигарета (у паклицама) и других дуванских производа трговцима на велико дуванским производима, по називу робне марке цигарета и по врсти и називу робних марки других дуванских производа; </p>
			<p>6) количини продатог дувана, односно обрађеног дувана, односно прерађеног дувана по врсти и типу, обрађивачу дувана, односно прерађивачу дувана, односно произвођачу дуванских производа; </p>
			<p>7) залихама дувана, обрађеног дувана, односно прерађеног дувана по врсти и типу;</p>
			<p>8) залихама дуванских производа по врсти и називу робне марке;</p>
			<p>9) локацији сопствених складишта, ако их има.</p>
			<p>Увозник дувана, обрађеног дувана, прерађеног дувана, односно дуванских производа Управи доставља полугодишњи и годишњи извештај о подацима о којима води евиденцију из става 1. овог члана, и то полугодишњи извештај на Обрасцу ПИ-УДП I – Полугодишњи извештај увозника дувана, обрађеног дувана, прерађеног дувана, односно дуванских производа и годишњи извештај на Обрасцу ГИ-УДП II – Годишњи извештај увозника дувана, обрађеног дувана, прерађеног дувана, односно дуванских производа, који су одштампани уз овај правилник и чине његов саставни део. </p>
			<p>Лице из става 1. овог члана извештаје из става 2. овог члана доставља Управи најкасније у року од 15 дана од дана истека периода за који се извештај доставља, и то полугодишњи извештај до 15. јула текуће године, а годишњи извештај до 15. јануара наредне године.</p>
			<p>Извештаји из става 2. овог члана могу се достављати Управи и у електронској форми.</p>
			<p>Евиденција извозника дувана, обрађеног дувана, прерађеног дувана, односно дуванских производа</p>
			<p>Члан 6.</p>
			<p>Извозник дувана, обрађеног дувана, прерађеног дувана, односно дуванских производа, који је уписан у Регистар извозника дувана, обрађеног дувана, прерађеног дувана, односно дуванских производа код Управе води евиденцију у вези са извозом дувана, обрађеног дувана, прерађеног дувана, односно дуванских производа, која садржи податке о: </p>
			<p>1) количини извезеног дувана, односно обрађеног дувана, односно прерађеног дувана по врсти и типу;</p>
			<p>2) количини извезених цигарета (у паклицама) по називу робне марке и других дуванских производа по врсти и називу робних марки. </p>
			<p>Извозник дувана, обрађеног дувана, прерађеног дувана, односно дуванских производа Управи доставља полугодишњи и годишњи извештај о подацима о којима води евиденцију из става 1. овог члана, и то полугодишњи извештај на Обрасцу ПИ-ИДП I – Полугодишњи извештај извозника дувана, обрађеног дувана, прерађеног дувана, односно дуванских производа и годишњи извештај на Обрасцу ГИ-ИДП II – Годишњи извештај извозника дувана, обрађеног дувана, прерађеног дувана, односно дуванских производа, који су одштампани уз овај правилник и чине његов саставни део.</p>
			<p>Лице из става 1. овог члана извештаје из става 2. овог члана доставља Управи најкасније у року од 15 дана од дана истека периода за који се извештај доставља, и то полугодишњи извештај до 15. јула текуће године, а годишњи извештај до 15. јануара наредне године.</p>
			<p>Извештаји из става 2. овог члана могу се достављати Управи и у електронској форми.</p>
			<p>Члан 7.</p>
			<p>Годишњи извештаји произвођача дуванских производа, трговаца на велико и мало дуванским производима, увозника и извозника дувана, обрађеног дувана, односно дуванских производа, за период 1. јануара – 31. децембра 2018. године, достављају се Управи до 15. јануара 2019. године, на обрасцима који су одштампани уз Правилник о садржини и начину вођења евиденција од стране произвођача дуванских производа, трговаца на велико и мало дуванским производима, увозника и извозника дувана, обрађеног дувана, односно дуванских производа („Службени гласник РС”, бр. 114/05, 118/07 и 44/18 – др. закон) и чине његов саставни део.</p>
			<p>Члан 8.</p>
			<p>Даном ступања на снагу овог правилника престаје да важи Правилник о садржини и начину вођења евиденција од стране произвођача дуванских производа, трговаца на велико и мало дуванским производима, увозника и извозника дувана, обрађеног дувана, односно дуванских производа („Службени гласник РС”, бр. 114/05, 118/07 и 44/18 – др. закон).</p>
			<p>Члан 9.</p>
			<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
			<p>Број 110-00-00621/2018-01</p>
			<p>У Београду, 27. децембра 2018. године </p>
			<p>Министар,</p>
			<p>Синиша Мали, с.р.</p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-duvan_Page_01.png&amp;doctype=reg&amp;abc=cba&amp;eli=true&amp;eliActId=427525&amp;regactid=427525" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-duvan_Page_02.png&amp;doctype=reg&amp;abc=cba&amp;eli=true&amp;eliActId=427525&amp;regactid=427525" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-duvan_Page_03.png&amp;doctype=reg&amp;abc=cba&amp;eli=true&amp;eliActId=427525&amp;regactid=427525" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-duvan_Page_04.png&amp;doctype=reg&amp;abc=cba&amp;eli=true&amp;eliActId=427525&amp;regactid=427525" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-duvan_Page_05.png&amp;doctype=reg&amp;abc=cba&amp;eli=true&amp;eliActId=427525&amp;regactid=427525" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-duvan_Page_06.png&amp;doctype=reg&amp;abc=cba&amp;eli=true&amp;eliActId=427525&amp;regactid=427525" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-duvan_Page_07.png&amp;doctype=reg&amp;abc=cba&amp;eli=true&amp;eliActId=427525&amp;regactid=427525" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-duvan_Page_08.png&amp;doctype=reg&amp;abc=cba&amp;eli=true&amp;eliActId=427525&amp;regactid=427525" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-duvan_Page_09.png&amp;doctype=reg&amp;abc=cba&amp;eli=true&amp;eliActId=427525&amp;regactid=427525" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-duvan_Page_10.png&amp;doctype=reg&amp;abc=cba&amp;eli=true&amp;eliActId=427525&amp;regactid=427525" alt=""></img></p>
	

