



	<table class="MsoNormalTable" border="1" cellpadding="0">
		<tbody>
			<tr>
				<td style="PADDING-BOTTOM: 0.0625rem; PADDING-LEFT: 0.0625rem; WIDTH: 16.6875rem; PADDING-RIGHT: 0.0625rem; PADDING-TOP: 0.0625rem" valign="top" width="267">
				<p>
				</p></td>
			</tr>
		</tbody>
	</table>
<p>
</p>
<p>
</p>


Редакцијски пречишћен текст
<p>
На основу члана 12. Закона о помиловању („Службени гласник РС”, бр. 49/95 и 50/95),</p>
<p>
Министар правде доноси</p>
<p>
</p>
<p>
</p>
<p>
УПУТСТВО</p>
<p>
о поступању судова и завода за извршење казни затвора у поступку помиловања</p>
<p>
„Службени гласник РС”, бр. 6 од 9. 

марта 1998, 7 од 20. 

марта 1998
-

исправка</p>
<p>
</p>
<p>
</p>
<p>
Члан 1.</p>
<p>
Овим упутством уређује се поступање судова и завода за извршење казни затвора (у даљем тексту: заводи) у радњама које су им Законом о помиловању стављене у надлежност.</p>
<p>
</p>
<p>
Члан 2.</p>
<p>
Пошто прими молбу за помиловање, суд најпре проверава да ли је пресуда на коју се молба односи постала 
правноснажна* и затим испитује да ли је молбу поднело овлашћено лице, а ако је молба поново поднета – и да ли је истекао рок у коме се молба не може поднети. 
</p>
<p>
Ако не одбаци молбу за помиловање суд наставља даље поступање.</p>
<p>
</p>
<p>
*Службени гласник РС, број 7/1998</p>
<p>
</p>
<p>
Члан 3.</p>
<p>
Суд од завода у коме осуђени издржава казну прибавља извештај и податке значајне за одлучивање о молби. Кад осуђени није ступио на издржавање казне, суд прибавља од суда надлежног да осуђеног упути на издржавање казне податке о разлозима због којих осуђени није ступио на издржавање казне, а кад је 
осуђени* на условном отпусту од органа управе надлежног за унутрашње послове суд прибавља податке о понашању осуђеног. 
</p>
<p>
Кад се у молби тражи брисање осуде, одређивање укидања или краћег трајања правне последице осуде односно мере безбедности, суд прибавља извештај завода о понашању осуђеног за време издржавања казне, извештај органа управе надлежног за унутрашње послове о понашању осуђеног на слободи и, по потреби, мишљење другог државног органа, органа територијалне јединице или другог органа или организације.</p>
<p>
Кад се у молби наведу чињенице или околности које могу бити од утицаја на одлучивање о молби, суд молби прилаже извештај о исходу провере тих чињеница или околности.</p>
<p>
</p>
<p>
*Службени гласник РС, број 7/1998</p>
<p>
</p>
<p>
Члан 4.</p>
<p>
Молбу 
поднету* преко завода у коме осуђени издржава казну, завод заједно са својим извештајем доставља суду у року од седам дана од дана пријема молбе. 
</p>
<p>
Кад је молба поднета суду непосредно, завод на захтев суда свој извештај доставља у року од седам дана од дана пријема захтева.</p>
<p>
</p>
<p>
*Службени гласник РС, број 7/1998</p>
<p>
</p>
<p>
Члан 5.</p>
<p>
Завод саставља извештај који садржи:</p>
<p>
1. податке о типу завода у коме осуђени издржава казну;</p>
<p>
2. личне податке о осуђеном;</p>
<p>
3. податке о 
правноснажној* пресуди – број и датум пресуде, назив суда који је пресуду изрекао и податке о изреченој казни и мери безбедности; 
</p>
<p>
4. податке о извршењу казне – датум почетка издржавања казне и датум истека казне, податке о прекиду извршења казне, разлозима за прекид, трајању прекида и разлозима за опозив прекида ако је прекид опозван;</p>
<p>
5. податке о снижењу казне и одлуци којом је казна снижена;</p>
<p>
6. податке о типу одељења завода у коме осуђени борави, о владању осуђеног, залагању на раду, успеху у учењу и погодностима додељеним осуђеном;</p>
<p>
7. податке о премештају осуђеног из једног завода у други и податке о томе да ли је осуђени премештен на своју молбу, на предлог управника завода или одлуком донетом по службеној дужности;</p>
<p>
8. податке о здравственом стању осуђеног;</p>
<p>
9. податке о ставу осуђеног према извршном кривичном делу;</p>
<p>
10. запажања завода о личним особинама осуђеног и мишљење о утицају издржане казне на постизање сврхе кажњавања.</p>
<p>
Извештај и молбу за помиловање завод доставља суду.</p>
<p>
</p>
<p>
*Службени гласник РС, број 7/1998</p>
<p>
</p>
<p>
Члан 6.</p>
<p>
На основу молбе за помиловање, списа кривичног предмета и прибављених извештаја, података и мишљења, суд саставља реферат који садржи:</p>
<p>
1. податке о осуђеном – лично име осуђеног и његових родитеља, занимање, датум рођења, место пребивалишта и породично стање осуђеног, податке о томе да ли је раније осуђиван и ако јесте којом пресудом, за која кривична дела, на коју казну и да ли је казну издржао;</p>
<p>
2. податке о изреченој казни и мери безбедности и снижењу казне на основу помиловања или решења о ванредном ублажавању казне;</p>
<p>
3. податке о извршењу казне, а ако осуђени није на издржавању казне – податке о томе који је суд надлежан да осуђеног упути на издржавање казне и да ли је издат налог да се осуђени јави на издржавање казне, податке о одлагању извршења казне, разлозима за одлагање, трајању одлагања и податке о условном отпусту;</p>
<p>
4. податке о томе који пут се молба подноси и да ли је помилован неки од саучесника који је са осуђеним учествовао у извршењу кривичног дела.</p>
<p>
Суд је дужан да у реферату размотри молбу и да изложи и образложи своје мишљење о оправданости молбе.</p>
<p>
</p>
<p>
Члан 7.</p>
<p>
Кад молбе за помиловање поднесу лица која су осуђена истом пресудом, суд саставља један реферат са подацима за сваког осуђеног посебно и на крају реферата излаже своје мишљење о оправданости сваке молбе.</p>
<p>
</p>
<p>
Члан 8.</p>
<p>
Уз реферат суд прилаже:</p>
<p>
1. молбу и све што је уз молбу приложено;</p>
<p>
2. извештај завода и извештаје, мишљења и податке прибављене од државних органа, органа територијалних јединица и других органа и организација;</p>
<p>
3. оверене преписе: првостепене, другостепене и трећестепене пресуде, пресуде којом је одлучено о захтеву за ванредно преиспитивање 
правноснажне* пресуде, решења којим је одлучено о захтеву за ванредно ублажавање казне, свих пресуда спојених у пресуди којом је изречена јединствена казна као и пресуде којом је изречена јединствена казна према члану 401. Закона о кривичном поступку и пресуде којом је 
правноснажна* пресуда преиначена поводом захтева за заштиту законитости. 
</p>
<p>
</p>
<p>
*Службени гласник РС, број 7/1998</p>
<p>
</p>
<p>
Члан 9.</p>
<p>
Реферат, све што је приложено уз реферат и записник о већању и гласању судског већа, суд у затвореном омоту доставља Министарству правде, у најкраћем року.</p>
<p>
Кад је изречена смртна казна, суд Министарству правде доставља и кривични спис. У осталим случајевима кривични спис доставља се само на захтев Министарства правде.</p>
<p>
</p>
<p>
Члан 10.</p>
<p>
Ако је изречена смртна казна, а није поднета молба за помиловање, председник првостепеног суда о томе без одлагања обавештава министра правде и доставља му комплетан предмет заједно са рефератом и свим прилозима уз реферат.</p>
<p>
Непосредно пре доношења решења којим утврђује непостојање разлога који спречавају извршење смртне казне, председник првостепеног суда дужан је да још једном прибави и министру правде достави извештај завода о понашању и 
здравственом* стању осуђеног и о ставу осуђеног према извршеном кривичном делу. 
</p>
<p>
</p>
<p>
*Службени гласник РС, број 7/1998</p>
<p>
</p>
<p>
Члан 11.</p>
<p>
Одлуку донету по молби за помиловање Министарство правде доставља заводу ради предаје осуђеном и о садржини одлуке обавештава подносиоца молбе, суд и завод.</p>
<p>
Ако осуђени није на издржавању казне, одлука се доставља суду, који о садржини одлуке обавештава осуђеног, подносиоца молбе и суд који је надлежан да осуђеног 
упути* на издржавање казне. </p>
<p></p>
<p>

*Службени гласник РС, број 7/1998</p>
<p>
</p>
<p>
Члан 12.</p>
<p>
Одредбе овог упутства сходно се примењују и ако је поступак помиловања покренут без молбе за помиловање.</p>
<p>
</p>
<p>
Члан 13.</p>
<p>
Ступањем овог упутства на снагу престаје да важи Упутство о раду судова и установа за издржавање казни у вези са поступком помиловања („Службени гласник СРС”, број 25/79).</p>
<p>
</p>
<p>
Члан 14.</p>
<p>
Ово упутство ступа на снагу осмог дана од дана објављивања у „Службеном гласнику Републике Србије”.</p>
<p>
</p>
<p>
Број 110-00-26/1998-05</p>
<p>
У Београду, 25. фебруара 1998. године</p>
<p>
Министар,</p>
<p>
мр 

Аранђел Маркићевић, 

с.р.</p>