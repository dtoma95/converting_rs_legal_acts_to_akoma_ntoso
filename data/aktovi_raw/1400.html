


	
	Zakon

	


	
			<p>На основу члана 72. став 1. тачка 3) Закона о граничној контроли („Службени гласник РС”, број 24/18),</p>
			<p>Mинистар унутрашњих послова доноси</p>
			<p>ПРАВИЛНИК</p>
			<p>о изгледу и садржини обрасца и начину најаве и одјаве лова уз граничну линију</p>
			<p>"Службени гласник РС", број 63 од 17. августа 
			2018.</p>
			<p>Члан 1.</p>
			<p>Овим правилником прописује се изглед и садржина обрасца и начин најаве и одјаве лова уз граничну линију.</p>
			<p>Члан 2.</p>
			<p>Изглед и садржина Најаве лова уз граничну линију (Образац 1) и Одјаве лова уз граничну линију (Образац 2) одштампани су уз овај правилник и чине његов саставни део.</p>
			<p>Члан 3.</p>
			<p>Ловачко удружење или друго овлашћено лице коме је поверено право организације лова, који се обавља на удаљености до 300 метара од граничне линије, дужни су да лов најаве територијално надлежној станици граничне полиције, најкасније 48 часова пре почетка лова.</p>
			<p>Ловачко удружење или друго овлашћено лице из става 1. овог члана дужно је да најкасније 12 часова након завршетка лова, исти одјаве станици граничне полиције којој је претходна најава лова поднета.</p>
			<p>Члан 4.</p>
			<p>Најава лова уз граничну линију обавља се у писаној форми, непосредном доставом два примерка читко попуњеног Обрасца 1, територијално надлежној станици граничне полиције по месту планираног лова уз граничну линију. Полицијски службеник ће приликом пријема најаве лова уз граничну линију, на оба примерка те најаве ставити пријемни штамбиљ, уписати број, датум и време пријема и број под којим је најава заведена, унете податке оверити потписом и други примерак уручити подносиоцу.   </p>
			<p>Одјава лова уз граничну линију се обавља на исти начин као и најава лова уз граничну линију, у писаној форми на читко попуњеном Обрасцу 2, с тим да може бити извршена непосредном доставом или електронским путем.</p>
			<p>Члан 5.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p>Број 01-6490/18-4</p>
			<p>У Београду, 10. августа 2018. године</p>
			<p>Министар,</p>
			<p>др Небојша Стефановић, с.р.</p>
			<p></p>
			<p>Прилози</p>
			<p>Образац 1. 
			- НАЈАВА ЛОВА УЗ ГРАНИЧНУ ЛИНИЈУ</p>
			<p>Образац 2. 
			- ОДЈАВА ЛОВА УЗ ГРАНИЧНУ ЛИНИЈУ</p>
	

