





<p>На
основу члана 193. став 2. тачка 19. Закона о полицији („Службени гласник РС”, број
101/05),</p>

<p>Министар
унутрашњих послова доноси</p>

<p></p>

<p></p>

<p>ПРАВИЛНИК</p>

<p>о садржају изјаве о правима
и дужностима и о начину полагања заклетве полицијских службеника</p>

<p>„Службени гласник
РС“, број
54 од 27. јуна
2006.</p>

<p></p>

<p></p>

<p>Члан 1.</p>

<p>Овим
правилником прописује се садржај изјаве о правима и дужностима полицијског службеника
коју је полицијски службеник дужан да прихвати и потпише приликом пријема у службу,
као и начин полагања заклетве коју на Дан полиције полажу полицијски службеници
примљени у службу.</p>

<p></p>

<p>Члан 2.</p>

<p>Садржај
изјаве о правима и дужностима полицијског службеника из члана 1. овог правилника
прописан је на обрасцу који је приложен уз овај правилник и чини његов саставни
део.</p>

<p></p>

<p>Члан 3.</p>

<p>На
Дан полиције, када Министарство унутрашњих послова обележава Тројице као свој празник,
полицијски службеници примљени у службу у временском периоду између два празника
полажу заклетву пред представницима полиције које за ту прилику одређује министар
унутрашњих послова.</p>

<p>Заклетва
се полаже тако што представник полиције чита наглас Законом о полицији утврђен текст
заклетве, а полицијски службеници из става 1. овог члана за њим понављају наглас
текст заклетве.</p>

<p>После
полагања заклетве, полицијски службеник који је положио заклетву потписује текст
заклетве.</p>

<p></p>

<p>Члан 4.</p>

<p>Изјава
о правима и дужностима и текст заклетве, после потписивања, улажу се у кадровску
евиденцију.</p>

<p></p>

<p>Члан 5.</p>

<p>Овај
правилник ступа на снагу осмог дана од дана објављивања у „Службеном гласнику Републике
Србије”.</p>

<p></p>

<p>01 број 6078/06</p>

<p>У Београду, 6. јуна 2006. године</p>

<p>Министар,</p>

<p>Драган Јочић, с.р.</p>

<p></p>

<p></p>

<p>____________________________,
рођен(а) </p>

<p>(презиме
и име)</p>

<p>у
_________________, полицијски службеник Министарства унутрашњих послова Републике
Србије, на радном месту ___________________ , дајем следећу</p>

<p></p>

<p>И З Ј А В У</p>

<p></p>

<p>Обавезујем
се да ћу у Министарству унутрашњих послова Републике Србије радити према потребама
и правилима службе у организационој јединици на пословима одговарајућим мојој стручној
спреми и оспособљености.</p>

<p>Послове
ћу обављати у складу са одредбама Устава Републике Србије, Закона о полицији и другим
прописима којима се уређује рад службе.</p>

<p>У
обављању послова штитићу људска права и слободе грађана Републике Србије и других
људи који се у њој налазе и бранити уставно уређење и сувереност Републике Србије.</p>

<p>Све
податке које сам сазнао(ла) у обављању службе, а у вези са делокругом и начином
рада Министарства унутрашњих послова Републике Србије, чуваћу као службену тајну.</p>

<p>Свестан(на)
сам и упозорен(а) да ћу у случају поступања противно овој изјави сносити законске
последице.</p>

<p></p>

<p>У
______________</p>

<p></p>

<p>Дана
_________________ </p>

<p></p>

<p>________________________________</p>

<p>(потпис)</p>



