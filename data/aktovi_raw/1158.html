

<p>

</p>

	Редакцијски пречишћен текст
<p>
</p>
<p>
На основу члана 110. Закона о социјалној
заштити и обезбеђењу социјалне сигурности грађана ("Службени гласник
Републике Србије", број 36/91),</p>
<p>
Министар за рад, борачка и социјална питања
доноси</p>
<p>

</p>
<p>

ПРАВИЛНИК
</p>
<p>

о вршењу
надзора над стручним радом у установама социјалне заштите</p>
<p>
"Службени гласник РС", бр.
15 од 21. 
марта 1992, 
144 од 27. децембра 2014 -  

 др. правилник</p>
<p>
</p>
<p>
Члан 1.</p>
<p>
Овим правилником прописује се начин и поступак вршења надзора над
стручним радом у установама социјалне заштите (у даљем тексту: установе) и
грађана који обављају одређене послове у области социјалне заштите, начин на
који треба отклонити уочене недостатке о извршеном надзору и друга питања од
значаја за вршење надзора. </p>
<p>
</p>
<p>
Члан 2.</p>
<p>
Надзор се врши над комплетним стручним радом установа односно
грађана који обављају одређене послове из области социјалне заштите, над
обављањем појединих стручних послова као и над радом појединих стручних радника
у овој области. </p>
<p>
Надзор из става 1. овог члана врши Комисија за стручни надзор (у
даљем тексту: Комисија) коју чини потребан број стручњака који имају
одговарајућу врсту и степен стручне спреме а над радом појединих стручних
радника надзор врши појединац који има одговарајућу врсту и степен стручне
спреме. </p>
<p>
</p>
<p>
Члан 3.</p>
<p>
Установе односно грађани који обављају одређене послове из области
социјалне заштите над чијим стручним радом треба извршити надзор писмено се
обавештавају, најмање три дана раније, о времену у коме ће се извршити надзор. 
</p>
<p>
</p>
<p>
Члан 4.</p>
<p>
Комисија односно појединац у току вршења надзора над стручним
радом дају усмену оцену стручног рада указују на недостатке у раду и непосредно
пружају одговарајућу стручну помоћ ради отклањања уочених недостатака. 
</p>
<p>
Комисија односно појединац из става 1. овог члана могу, по
указаној потреби, пружати непосредну стручну помоћ и превентивно – установама
односно грађанима који обављају одређене послове из области социјалне заштите. 
</p>
<p>
</p>
<p>
Члан 5.</p>
<p>
О извршеном надзору сачињава се записник који садржи нарочито: 
</p>
<p>
1) назив и седиште установе односно лично име и адресу грађанина
који обавља одређене послове из области социјалне заштите а ако се надзор врши
над радом појединог стручног радника и његово лично име, адресу и опис послова
које врши; </p>
<p>
2) делатност, односно послове у области социјалне заштите које
обавља установа, односно грађанин који обавља одређене послове у области
социјалне заштите; </p>
<p>
3) датум и место извршеног надзора; </p>
<p>
4) имена чланова комисије који су вршили надзор односно име
појединца који је вршио надзор, са подацима о врсти и степену њихове стручне
спреме; </p>
<p>
5) утврђено чињенично стање у погледу стручног рада, оцену тога
стања и квалитета тога рада, уочене недостатке као и мере које треба предузети
за отклањање утврђених недостатака. </p>
<p>
Извештај потписују чланови Комисије, односно појединац који је
извршио надзор над стручним радом. </p>
<p>
</p>
<p>
Члан 6.</p>
<p>
Даном ступања на снагу овог правилника престаје да важи Правилник
о начину и поступку спровођења надзора над стручним радом установа социјалне
заштите („Службени гласник Републике Србије”, број 4/91). </p>
<p>
</p>
<p>
Члан 7.</p>
<p>
Овај правилник ступа на снагу наредног дана од дана објављивања у
„Службеном гласнику Републике Србије”.</p>
<p>
</p>
<p>
Број
551-08-55/92</p>
<p>
У Београду,
19. фебруара 1992. године</p>
<p>
Министар,</p>
<p>

Бранка Јешић,
с.р.</p>
<p>
</p>
<p>
</p>

