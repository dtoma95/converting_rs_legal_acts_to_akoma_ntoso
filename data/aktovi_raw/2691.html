



<p>На
основу члана 103. Закона о основним правима бораца, војних инвалида и породица
палих бораца (“Службени лист СРЈ”, бр. 24/98 и 29/98), савезни министар за рад,
здравство и оцијалну политику прописује</p>

<p></p>

<p></p>

<p>ПРАВИЛНИК</p>

<p>О
НАЧИНУ ИСПЛАТЕ НОВЧАНИХ ПРИМАЊА ПРОПИСАНИХ ЗАКОНОМ О ОСНОВНИМ ПРАВИМА БОРАЦА,
ВОЈНИХ ИНВАЛИДА И ПОРОДИЦА ПАЛИХ БОРАЦА </p>

<p>„Службени
лист СРЈ”, број 37 од 27. јула 1998.</p>

<p></p>

<p></p>

<p>Члан
1.</p>

<p>Овим правилником
прописује се начин исплате месечних и других новчаних примања прописаних
Законом о основним правима бораца, војних инвалида и породица палих бораца (у
даљем тексту: Закон), начину вођења евиденције о извршеним исплатама и
достављању извештаја о утрошеним средствима, као и прекршајима за повреду
одредаба овог правилника.</p>

<p></p>

<p>Члан
2.</p>

<p>Исплата личне,
породичне и увећане породичне инвалиднине (у даљем тексту: инвалиднина),
додатка на негу и помоћ, ортопедског додатка и накнаде за време незапослености
врши се поштанском упутницом.</p>

<p>Орган надлежан за
извршење решења којима су призната права на новчана примања из става 1. овог
члана (у даљем тексту: надлежни орган) доставља податке потребне за исплату тих
примања организији овлашћеној за обраду тих података на обрасцу бр. 1 – Налог
за вршење исплате новчаних примања корисницима основних права и обраду података
из евиденције о корисницима основних права, који је одштампан уз овај правилник
и чини његов саставни део.</p>

<p></p>

<p>Члан
3.</p>

<p>Исплата борачког
додатка, помоћи у случају смрти, накнаде трошкова за исхрану и смештај за време
путовања и боравка у другом месту, накнада путних трошкова и накнада износа
који је војни инвалид платио на име доприноса из зараде за лице које му пружа
негу и помоћ врши се упутницом.</p>

<p></p>

<p>Члан
4.</p>

<p>Исплата трошкова
набавке ортопедских и других помагала, накнаде трошкова медицинских испитивања
и накнаде трошкова за превоз посмртних остатака војног инвалида врши се општим
налогом за пренос или упутницом.</p>

<p></p>

<p>Члан
5.</p>

<p>Исплата накнаде за
рад чланова лекарске комисије врши се на жиро-рачун члана лекарске комисије.</p>

<p></p>

<p>Члан
6.</p>

<p>Исплата инвалиднине,
додатка за негу и помоћ, ортопедског додатка и сталног инвалидског додатка
корисницима који имају пребивалиште у иностранству врши се на начин прописан за
вршење платног промета са иностранством.</p>

<p>Примања из става 1.
овог члана могу се, на захтев корисника, исплаћивати упутницом његовом
пуномоћнику који има пребивалиште у Савезној Републици Југославији.</p>

<p></p>

<p>Члан
7.</p>

<p>Евиденцију о
исплатама новчаних примања из члана 2. овог правилника, надлежни орган води на
основу података о исплатама тих примања сваком кориснику.</p>

<p>Евиденција из става
1. овог члана садржи податке о имену и презимену, шифри корисника и износима
новчаних примања, по врсти примања исплаћених за поједине месеце.</p>

<p></p>

<p>Члан
8.</p>

<p>Евиденцију о
извршеним исплатама новчаних примања из чл. 4. до 6. овог правилника надлежни
орган води на књиговодственим картицама, збирно и аналитички.</p>

<p>Збирне
књиговодствене картице воде се за исплате:</p>

<p>1) новчаних примања
из чл. 3. и 4. овог правилника и накнада за рад чланова лекарске комисије из
члана 83. и члана 90. став 4. Закона; </p>

<p>2) доприноса,
односно трошкова здравствене заштите;</p>

<p>3) трошкова бањског
и климатског лечења.</p>

<p></p>

<p>Члан
9.</p>

<p>Аналитичке
књиговодствене картице за новчана примања воде се за исплате:</p>

<p>1) борачког додатка;</p>

<p>2) помоћи у случају
смрти и накнаде трошкова за превоз посмртних остатака војног инвалида;</p>

<p>3) накнада трошкова
за исхрану и смештај за време путовања и боравка у другом месту и накнаде
путних трошкова;</p>

<p>4) накнада износа
који је војни инвалид платио као обвезник плаћања доприноса из зараде за лице
које му пружа негу и помоћ;</p>

<p>5) накнада за рад
чланова лекарских комисија из члана 83. и члана 90. став 4. Закона ;</p>

<p>6) трошкова
медицинских испитивања;</p>

<p>7) накнада
организацији која врши послове платног промета (у даљем тексту: ОПП) и
предузећу поштанског, телеграфског и телефонског саобраћаја (у даљем тексту:
ПТТ) за исплате новчаних примања;</p>

<p>8) неправилне
исплате.</p>

<p></p>

<p>Члан
10.</p>

<p>Аналитичке
књиговодствене картице за здравствену заштиту воде се за исплате:</p>

<p>1) доприноса односно
трошкова здравствене заштите по Закону;</p>

<p>2) накнада разлике
до 100% основа за накнаду зараде за време привремене спречености за рад због
болести;</p>

<p>3) накнада за
исхрану и смештај за пратиоца одређеног поводом коришћења здравствене заштите;</p>

<p>4) накнада учешћа у
трошковима здравствене заштите;</p>

<p>5) трошкова набавке
путничког моторног возила;</p>

<p>6) трошкова набавке
ортопедских и других помагала;</p>

<p>7) накнада ОПП и ПТТ
за исплате трошкова здравствене заштите;</p>

<p>8) неправилне
исплате.</p>

<p></p>

<p>Члан
11.</p>

<p>Аналитичке
књговодствене картице за бањско и климатско лечење воде се за исплате:</p>

<p>1) трошкова лечења и
смештаја за време бањског и климатског лечења;</p>

<p>2) новчаних накнада
за рад чланова лекарских комисија из члана 84. Закона;</p>

<p>3) накнада трошкова
за исхрану и смештај у вези са коришћењем бањског и климатског лечења;</p>

<p>4) накнада трошкова
превоза у вези са коришћењем бањског и климатског лечења;</p>

<p>5) накнада ОПП и ПТТ
за исплате трошкова бањског и климатског лечења;</p>

<p>6) неправилне
исплате. </p>

<p></p>

<p>Члан
12.</p>

<p>Књижења на збирним
књиговодственим картицама надлежни орган врши хронолошки, по датумима, на
основу дневног извода ОПП. Уз дневни извод ОПП надлежни орган прилаже
одговарајућу документацију.</p>

<p>На страни „дугује“
књиже се дуговни промет из дневних извода ОПП (збир налога по којима је
извршена исплата), а на страни „потражује“ – потражни промет из дневног извода
ОПП (налог којим је извршено пражњење рачуна).</p>

<p>Салдо сваке збирне
књиговодствене картице мора се слагати са салдом, односно рачуна ОПП.</p>

<p></p>

<p>Члан
13.</p>

<p>Књижења на
аналитичким књиговодственим картицама надлежни орган врши на основу налога
приложених уз дневни извод ОПП, груписаних према врсти исплата о којима се води
аналитичка књиговодствена евиденција (чл. 9. до 11).</p>

<p>На страни „дугује“
књиже се појединачно налози којима је извршена исплата. Анулиране – враћене
упутнице, односно налози о повраћају извршених исплата књиже се на страни
„дугује“ као сторно исплате – коректуре.</p>

<p>Уз прокњижене налоге
којима је извршена исплата обавезно се прилаже правдајућа документација
(рачуни, фактуре, признанице, потврде и др.).</p>

<p>Збир исплата са
коректурама прокњиженим – евидентираним на аналитичким књиговодственим
картицама за одређен датум мора се слагати са дуговним прометом прокњиженим на
збирној књиговодственој картици за тај датум.</p>

<p></p>

<p>Члан
14.</p>

<p>Збирне и аналитичке
књиговодствене картице закључују се, са стањем на дан 31. децембра, најдоцније
до 31. јануара наредне године, уз оверу одговорног лица које води те картице и
наредбодавца.</p>

<p></p>

<p>Члан
15.</p>

<p>На основу евиденције
коју води по одредбама чл. 8. до 11. овог правилника, надлежни орган доставља,
до 20. фебруара текуће године, надлежном органу у републици извештај о
средствима утрошеним у претходној години.</p>

<p>На основу извештаја
из става 1. овог члана надлежни орган у републици доставља, до 31. марта текуће
године, надлежном савезном органу извештај о средствима утрошеним у републици у
претходној години.</p>

<p>Извештаји о
утрошеним средствима из ст. 1. и 2. овог члана достављају се на обрасцу бр. 2 –
Извештај о средствима савезног буџета утрошеним по Закону о основним правима
бораца, војних инвалида и породица палих бораца, који је одштампан уз овај
правилник и чини његов саставни део.</p>

<p></p>

<p>Члан
16.</p>

<p>Евиденцију о
извршеним исплатама новчаних примања корисницима који имају пребивалиште у
иностранству надлежни савезни орган води збирно, по земљама у којима ти
корисници имају пребивалиште.</p>

<p>Поред евиденције
која се води на основу става 1. овог члана, за сваког корисника који има
пребивалиште у иностранству води се Ликвидациони лист инвалидских примања
корисника са пребивалиштем у иностранству – на обрасцу бр. 3. који је одштампан
уз овај правилник и чини његов саставни део.</p>

<p></p>

<p>Члан
17.</p>

<p>Новчаном казном од
1.000 до 9.000 нових динара казниће се за прекршај одговорно лице у надлежном
органу:</p>

<p>1) ако достави
нетачне податке потребне за исплату инвалиднине, додатка за негу и помоћ и ортопедског
додатка (члан 2. став 2.);</p>

<p>2) ако не води
ажурно прописану евиденцију о извршеним исплатама инвалиднине, додатка за негу
и помоћ, ортопедског додатка, помоћи у случају смрти, накнаде трошкова за
исхрану и смештај за време путовања и боравка у другом месту, накнаде путних
трошкова, накнаде износа који је војни инвалид платио на име доприноса из
зараде за лице које му пружа негу и помоћ, трошкова набавке путничког моторног
возила, трошкова набавке ортопедских и других помагала, накнаде трошкова медицинских
испитивања, трошкова за превоз посмртних остатака војног инвалида и накнаде за
рад чланова лекарских комисија (члан 7. и члан 8. став 1.);</p>

<p>3) ако уз дневни
извод ОПП не приложи одговарајућу документацију (члан 12. став 1.);</p>

<p>4) ако на прописани
начин не врши књижење на збирним и аналитичким књиговодственим картицама (чл.
12 и 13.)</p>

<p>5) ако до 20.
фебруара текуће године не достави извештај о утрошеним средствима у претходној
години (члан 15. став 1.).</p>

<p>6) ако до 31. марта
текуће године не достави извештај о утрошеним средствима у републици у
претходној години (члан 15. став 2.).</p>

<p></p>

<p>Члан
18.</p>

<p>Даном ступања на
снагу овог правилника престаје да важи Правилник о начину исплате новчаних
примања прописаних законима којима се уређују основна права бораца, војних инвалида
и породица палих бораца и о начину вођења евиденције о извршеним исплатама
(„Службени лист СФРЈ”, бр. 15/84 и 70/86).</p>

<p></p>

<p>Члан
19.</p>

<p>Овај правилник ступа
на снагу наредног дана од дана објављивања у „Службеном листу СРЈ“.</p>

<p></p>

<p></p>

<p>Бр.
4/2-03-049/98-009</p>

<p>24. јула 1998.
године</p>

<p>Београд</p>

<p>Савезни министар</p>

<p>за рад, здравство и
социјалну политику</p>

<p>др Миодраг Ковач, 
с.
р.</p>

<p></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/d2b7f722-56e5-4b43-a1ba-4464bccbbcea.image&amp;doctype=reg&amp;abc=cba&amp;eli=true&amp;eliActId=423535&amp;regactid=423535" width="624" height="635"></img></p>

<p><img src="http://www.pravno-informacioni-sistem.rs/SlGlasnikPortal/slike/2cf4b641-6736-4be6-a16c-d9f28f40f4a7.image&amp;doctype=reg&amp;abc=cba&amp;eli=true&amp;eliActId=423535&amp;regactid=423535" width="624" height="813"></img></p>

<p><img src="http://www.pravno-informacioni-sistem.rs/SlGlasnikPortal/slike/e88dd697-78ed-4cdc-8880-7055832a377a.image&amp;doctype=reg&amp;abc=cba&amp;eli=true&amp;eliActId=423535&amp;regactid=423535" width="623" height="74"></img></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/baba18be-b520-4183-98dc-e4a7877d545a.image&amp;doctype=reg&amp;abc=cba&amp;eli=true&amp;eliActId=423535&amp;regactid=423535" width="623" height="775"></img></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/cf973c1c-e619-4a4d-bf4a-7fe326b10774.image&amp;doctype=reg&amp;abc=cba&amp;eli=true&amp;eliActId=423535&amp;regactid=423535" width="623" height="827"></img></p>

<p></p>



