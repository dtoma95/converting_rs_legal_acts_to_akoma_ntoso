





<p>На основу члана
24. Закона о контроли
државне помоћи
(„Службени гласник
РС”, број 51/09) и члана
42. став 1. Закона о
Влади („Службени
гласник РС”, бр.
55/05, 71/05 – исправка, 101/07
и 65/08),</p>

<p>Влада доноси</p>

<p></p>

<p>УРЕДБУ</p>

<p>о начину
и поступку пријављивања
државне помоћи</p>

<p>"Службени
гласник РС",
број 13 од 12.
марта 2010.</p>

<p></p>

<p>Члан 1.</p>

<p>Овом уредбом се
ближе прописује
начин и поступак
пријављивања
шеме државне помоћи
и индивидуалне
државне помоћи.</p>

<p>Члан 2.</p>

<p>Државна помоћ
се пријављује
као шема државне
помоћи и као индивидуална
државна помоћ
у складу са чланом
12. Закона о контроли
државне помоћи.</p>

<p>Члан 3.</p>

<p>Давалац државне
помоћи, односно
предлагач прописа
који представља
основ за доделу
државне помоћи
(у даљем тексту:
подносилац пријаве),
подноси пријаву
државне помоћи
пре доделе, односно
пре упућивања
прописа у процедуру
доношења, Комисији
за контролу државне
помоћи (у даљем
тексту: Комисија).
</p>

<p>Уз пријаву државне
помоћи подноси
се Општи образац
државне помоћи,
а по потреби и
Посебни образац
за пријављивање
државне помоћи.
</p>

<p>На захтев Комисије,
подносилац пријаве
доставља и друге
податке и информације,
у складу са чланом
2. став 1. тачка 4) Закона
о контроли државне
помоћи.</p>

<p>Члан 4.</p>

<p>Општи образац
пријаве државне
помоћи из члана
3. став 2. ове уредбе,
и Упутство за
попуњавање, одштампани
су уз ову уредбу
и чине њен саставни
део. </p>

<p>Посебан образац
за пријављивање
државне помоћи
објављује се на
интернет презентацији
Комисије.</p>

<p>Члан 5.</p>

<p>Пријава државне
помоћи, подноси
се Комисији преко
Министарства
финансија, поштом
и у електронском
облику.</p>

<p>Члан 6.</p>

<p>Ова уредба ступа
на снагу осмог
дана од дана објављивања
у „Службеном гласнику
Републике Србије”.</p>

<p></p>

<p>05 број
110-1568/2010</p>

<p>У
Београду, 1. марта
2010. године</p>

<p>Влада</p>

<p>Председник,</p>

<p>др
Мирко Цветковић,
с.р.</p>
	<p>
	</p>
	<p>
	Прилог 1 
	- Општи образац пријаве државне помоћи</p>

<p>
Упутство за попуњавање општег обрасца пријаве државне 
помоћи</p>



