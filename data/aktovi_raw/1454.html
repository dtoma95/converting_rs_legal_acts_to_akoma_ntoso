


	
	Zakon


	<p>На основу члана 12. тачка 1) Закона о играма на срећу („Службени гласник РС”, бр. 88/11 и 93/12 – др. закон), 
	</p>
	<p>Министар финансија и привреде доноси</p>
	<p></p>
	<p>ПРАВИЛНИК</p>
	<p>о врстама игара на срећу (каталог игара на срећу)</p>
	<p>
	"Службени гласник РС", број 75 од 25. августа 2013.</p>
	<p></p>
	<p>Члан 1.</p>
	<p>Овим правилником утврђују се врсте игара на срећу које се, сагласно члану 4. став 1. Закона о играма на срећу („Службени гласник РС”, бр. 88/11 и 93/12 – др. закон – у даљем тексту: Закон), могу приређивати у складу са Законом.</p>
	<p>Члан 2.</p>
	<p>Игре на срећу су:</p>
	<p>1) класичне игре на срећу;</p>
	<p>2) посебне игре на срећу;</p>
	<p>3) наградне игре у роби и услугама.</p>
	<p>Члан 3.</p>
	<p>Класичне игре на срећу су основне класичне игре на срећу и остале класичне игре на срећу.</p>
	<p>Основне класичне игре на срећу су:</p>
	<p>1) лутрија, инстант-лутрија и друге сличне игре које за основу имају лутрију;</p>
	<p>2) спортска прогноза (погађање исхода фудбалских и других спортских такмичења);</p>
	<p>3) лото, кено и сличне игре;</p>
	<p>4) томбола, бинго и друге сличне игре које за основу имају томболу.</p>
	<p>Остале класичне игре на срећу су:</p>
	<p>1) фонто;</p>
	<p>2) СМС лутрија.</p>
	<p>Члан 4.</p>
	<p>Посебне игре на срећу су:</p>
	<p>1) игре које се приређују у играчницама, и то:</p>
	<p>(1) Blackjack (21),</p>
	<p>(2) Aмерички рулет,</p>
	<p>(3) Француски рулет,</p>
	<p>(4) Baccarat (Chemin de fer),</p>
	<p>(5) Craps,</p>
	<p>(6) Draw poker,</p>
	<p>(7) Texas Hol‘dem poker,</p>
	<p>(8) Ultimate Texas Hold‘em,</p>
	<p>(9) Caribbean karo poker,</p>
	<p>(10) Casino stud poker,</p>
	<p>(11) Caribbean 7 stid poker</p>
	<p>(12) Omaha poker,</p>
	<p>(13) Three card poker,</p>
	<p>(14) Let it ride poker,</p>
	<p>(15) Sic Bo,</p>
	<p>(16) Money Wheel,</p>
	<p>(17) Punto Banco,</p>
	<p>(18) „Србско-Руски Рулет” – (Сербско-Руская Рулетка);</p>
	<p>2) игре које се приређују на аутоматима;</p>
	<p>3) игре клађења.</p>
	<p>Члан 5.</p>
	<p>Наградне игре у роби и услугама су игре на срећу које у рекламне и друге сврхе приређује правно лице или предузетник, у којима се учесницима пружа могућност да остваре награду у роби или услугама, која мора бити унапред одређена.</p>
	<p>Куповином одређених производа или коришћењем услуга, односно погодности приређивача, учесник стиче право на учествовање у игри.</p>
	<p>Члан 6.</p>
	<p>Даном ступања на снагу овог правилника престаје да важи Правилник o врстама игара на срећу (Каталог игара на срећу) („Службени гласник РС”, бр. 129/04, 8/06 и 16/11).</p>
	<p>Члан 7.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 110-00-302/2013-01</p>
	<p>У Београду, 22. августа 2013. године 
	</p>
	<p>Министар, </p>
	<p>Млађан Динкић, с.р. 
	</p>

