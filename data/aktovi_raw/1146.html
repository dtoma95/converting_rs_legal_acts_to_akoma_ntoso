





<p>Редакцијски 
пречишћен текст</p>
	<p></p>
	<p></p>
	<p>
	На основу члана 85. Закона о културним
добрима ("Службени гласник РС", број 71/94), </p>

<p>Министар културе доноси</p>

<p></p>

<p>РЕШЕЊЕ</p>
	<p>о 
	утврђивању надлежности музеја према врстама уметничко-историјских дела и 
	према територији</p>

<p>"Службени 
гласник РС", бр. 28 од 27. 

јула 1995, 
102 од 20. децембра 2016.</p>
	<p></p>

<p>I </p>

<p>Послове заштите према врстама уметничко-историјских
дела обављају: </p>

<p>1) Народни музеј у Београду за
уметничко-историјска дела од значаја за археологију, нумизматику и ликовну
уметност (осим југословенске уметности XX века), и то за: </p>

<p>(1) иконе, накит и друге предмете средњовековне
уметности; </p>

<p>(2) декоративну архитектонску пластику – дрво, камен; </p>

<p>(3) фреске – оригинале и копије; </p>

<p>(4) дела домаћег сликарства; </p>

<p>(5) скулптуре и рељефе у свим материјалима до 1900.
године; </p>

<p>(6) дела страног сликарства од најранијих периода;</p>

<p>(7) домаћу графику и цртеже до 1900. године; </p>

<p>(8) страну графику и цртеже; </p>

<p>(9) новац, медаље, плакете и епиграфику. </p>

<p>2) Етнографски музеј у Београду 
за
уметничко-историјска дела од значаја за етнографију, сврстана у основне групе –
привреда, куће и покућство, одевање и кићење, обичаји, веровања и култови,
музички инструменти, забаве и знања, и то за: </p>

<p>(1) објекте сеоске архитектуре;</p>

<p>(2) дрвено, метално и текстилно покућство и посуђе; </p>

<p>(3) објекте градске архитектуре и покућство балканске
чаршије (дрвено покућство, метално посуђе, ћилиме и др.);</p>

<p>(4) пољопривредне справе и алатке (сточарство,
земљорадња, домаће радиности, допунска привређивања;</p>

<p>(5) алате и производе сеоских заната; </p>

<p>(6) алате, радионице, еснафске и занатске производе
заната балканске чаршије;</p>

<p>(7) средства и предмете везане за саобраћај, пренос
добара, трговину и мере и рабоше;</p>

<p>(8) сеоске ношње, накит и друге предмете за кићење; </p>

<p>(9) грађанске ношње и накит балканске чаршије; </p>

<p>(10) предмете везане за обичаје, веровања и култове
(иконе на дрвету и стаклу, маске, амајлије, вотиве, поскурнице, шаралице и
др.);</p>

<p>(11) музичке инструменте; </p>

<p>(12) дечије играчке; </p>

<p>(13) предмете народне медицине и ветерине; </p>

<p>(14) ликовна дела савремених сеоских стваралаца. </p>

<p>3) Историјски музеј Србије за
уметничко-историјска дела од значаја за историју Србије, и то за: </p>

<p>(1) оружје и војну опрему од краја средњег века, и то: </p>

<p>а) хладно оружје занатске и фабричке израде (ножеве,
јатагане, сабље, мачеве, одбрамбено оружје), </p>

<p>б) оружни прибор (металне и кожне фишеклије, зејтинице,
барутнице, арбије, калупе за ливење зрна, мере за барут), </p>

<p>в) ватрено оружје занатске и фабричке израде (пушке,
пиштоље, кубуре, топове и све врсте савременог ватреног оружја), </p>

<p>г) војну опрему (кубурлуке, седла, добоше, војничке сандуке,
силаве, чутурице, торбице, коњску опрему); </p>

<p>(2) униформе – једнообразну одећу припадника одређеног
позива, и то: </p>

<p>а) војничке униформе, униформе службеника јавног
саобраћаја, полиције, поште, царине и др., </p>

<p>б) униформе цивилне заштите, </p>

<p>в) униформе одређених организација (сокола, пионира,
извиђача, ОРА), </p>

<p>г) униформе одређених друштава (музичких, ватрогасних,
спортских, ловачких и др.); </p>

<p>(3) заставе; </p>

<p>(4) знамења, и то: </p>

<p>а) медаље и споменице у својству одликовања и повеља, </p>

<p>б) ордење, амајлије, значке, ознаке, траке; </p>

<p>(5) реалије и меморијалне предмете везане за значајне
личности и догађаје, као и карактеристичне предмете који су имали или имају
употребну вредност; </p>

<p>(6) карте, планове и атласе (географске, политичке,
природне, историјске, демографске, културолошке, етнографске, војне,
административне, урбанистичке, саобраћајне); </p>

<p>(7) привредно-технички материјал фабричке производње
(средства за производњу и производе који илуструју развој привреде); </p>

<p>(8) печате (установа, организација, одбора, друштава,
личности), печате, прстенове, калупе за печате, отиске печата; </p>

<p>(9) плакате, летке, објаве, прогласе; </p>

<p>(10) фотографије и разгледнице историјске садржине. </p>

<p>4) Музеј примењене уметности за
уметничко-историјска дела од значаја за примењену уметност – уметнички
обликоване предмете који служе за употребу и декорацију, и то за: </p>

<p>(1) предмете од керамике, стакла, метала, порцелана,
камена, дрвета, кости, рога, коже; </p>

<p>(2) стилски намештај; </p>

<p>(3) текстил и костим (осим народног и српске грађанске
ношње); </p>

<p>(4) уметнички вез и чипку; </p>

<p>(5) сатове; </p>

<p>(6) уметнички обрађено гвожђе и калупе за уметничке
предмете; </p>

<p>(7) музичке инструменте (осим народних) и музикалије; </p>

<p>(8) таписерију, оријенталне ћилиме и тепихе; </p>

<p>(9) експерименталну и уметничку фотографију; </p>

<p>(10) дописнице; </p>

<p>(11) дела савремене примењене уметности и дизајна.</p>

<p>5) Музеј савремене уметности за
уметничко-историјска дела од значаја за савремену ликовну уметност од 1900.
године до данас, и то за: </p>

<p>(1) слике (уља, темпера, акварел, пастел и др.); </p>

<p>(2) скулптуре и објекте; </p>

<p>(3) графике и цртеже; </p>

<p>(4) нове медије (филм, фотографију, видео, хепенинг,
инсталације и сл.). </p>

<p>6) Природњачки музеј за
уметничко-историјска дела од значаја за историју природе из области
минерологије, палеонтологије, ботанике, зоологије, ловства и шумарства, и то
за: </p>

<p>(1) минерале; </p>

<p>(2) стене; </p>

<p>(3) руде; </p>

<p>(4) фосиле; </p>

<p>(5) биљке; </p>

<p>(6) животиње; </p>

<p>(7) ловачке трофеје; </p>

<p>(8) прибор за лов; </p>

<p>(9) материјал из области шумарства. </p>

<p>7) Музеј науке и технике за
уметничко-историјска дела од значаја за историју науке, технике и технологије,
и то за: </p>

<p>(1) производе занатства који непосредно претходе
индустријској производњи и производе индустрије (алате, погонске машине,
производе микроелектронике, предмете рачунске технике, апарате за домаћинство,
електро апарате за медије, електро примопредајнике, предмете фото и видео
технике, пољопривредне машине и опрему, алате и машине за производњу оружја,
предмете индустрије стакла и керамике, предмете текстилне индустрије, средства
саобраћаја, ватрогасна средства); </p>

<p>(2) научно-техничке, лабораторијске и личне предмете
великих научника из природних наука; </p>

<p>(3) пројекте и макете значајних архитеката; </p>

<p>(4) средства система електропривреде; </p>

<p>(5) индустријске јединице за производњу енергије; </p>

<p>(6) интерактивне експонате и учила; </p>

<p>(7) музичке аутомате и инструменте; </p>

<p>(8) предмете и машине за писање и штампање; </p>

<p>(9) мерне инструменте; </p>

<p>(10) средства за производњу и прераду метала; </p>

<p>(11) медицинске инструменте и уређаје; </p>

<p>(12) опрему и документацију природних наука. </p>
	<p>8) Музеј наивне и 
	маргиналне уметности, за уметничко-историјска дела домаћих и страних 
	аутора, самоуких уметника и других личности са друштвених маргина, од 
	значаја за наивну и маргиналну уметност почев од 1920. године, и то за:</p>
	<p>(1) слике (уља, темпера, пастела, комбин. техника 
	и др.);</p>
	<p>(2) скулптуре, склупторалне групе, објекте (дрво и 
	др.);</p>
	<p>(3) цртеже, графике;</p>
	<p>(4) уметнички вез.</p>
	<p>*Службени гласник РС, број 102/2016</p>

<p>II </p>

<p>Послове заштите уметничко-историјских дела за одређену
територију обављају: </p>

<p>1) Музеј у Аранђеловцу за територију општина
Аранђеловац и Топола; </p>

<p>2) Музеј града Београда за територију општина:
Барајево, Вождовац, Врачар, Гроцка, Звездара, Земун, Лазаревац, Младеновац,
Нови Београд, Обреновац, Палилула, Раковица, Савски венац, Сопот, Стари град и
Чукарица; </p>

<p>3) Музеј рударства и металургије Бор за
територију општина: Бор и Мајданпек; </p>

<p>4) Градски музеј у Бечеју за територију општине
Бечеј; </p>

<p>5) Народни музеј у Ваљеву за територију општина:
Ваљево, Осечина, Уб, Лајковац, Љиг и Мионица; </p>

<p>6) Културни центар – Завичајни музеј Власотинце за
територију општина: Власотинце и Црна Трава; </p>

<p>7) Народни музеј у Врању за територију општина:
Врање, Бујановац, Прешево, Трговиште, Босиљград, Сурдулица и Владичин Хан; </p>

<p>8) Народни музеј у Вршцу за територију општина:
Вршац, Алибунар, Бела Црква и Пландиште; </p>

<p>9) Музеј рудничко-таковског краја у Горњем Милановцу
за територију општине Горњи Милановац; </p>

<p>10) Народни музеј у Зајечару за територију
општина: Зајечар и Бољевац; </p>

<p>11) Народни музеј у Зрењанину за територију
општина: Зрењанин, Нови Бечеј, Нова Црња, Сечањ и Житиште; </p>

<p>12) Завичајни музеј у Јагодини за територију
општина: Јагодина, Свилајнац, Деспотовац и Рековац; </p>

<p>13) Народни музеј у Кикинди за територију
општина: Кикинда, Ада и Чока; </p>

<p>14) Народни музеј у Крагујевцу за територију
општина: Крагујевац, Кнић, Баточина, Лапово и Рача; </p>

<p>15) Народни музеј у Краљеву за територију
општина: Краљево, Врњачка Бања и Рашка; </p>

<p>16) Народни музеј у Крушевцу за територију
општина: Крушевац, Александровац, Брус, Варварин, Ћићевац, Ражањ и Трстеник; </p>

<p>17) Општински музеј у Косовској Митровици за
територију општина: Косовска Митровица, Лепосавић, Звечан, Зубин Поток, Србица
и Вучитрн; </p>

<p>18) Завичајни музеј у Књажевцу за територију
општина: Књажевац и Сокобања; </p>

<p>19) Народни музеј у Лесковцу за територију
општина: Лесковац, Бојник, Лебане и Медвеђа; </p>

<p>20) Музеј Јадра у Лозници за територију општина:
Лозница, Мали Зворник, Крупањ и Љубовија; </p>

<p>21) Музеј Крајине у Неготину за територију
општина: Неготин и Кладово; </p>

<p>22) Народни музеј у Нишу за територију општина:
Ниш, Алексинац, Сврљиг, Мерошина, Дољевац и Гаџин Хан; </p>

<p>23) Музеј „Рас” у Новом Пазару за територију
општина: Нови Пазар и Тутин; </p>

<p>24) Музеј града Новог Сада за територију
општина: Нови Сад и Сремски Карловци; </p>

<p>25) Музеј Војводине у Новом Саду за територију
општина: Бач, Бачка Паланка, Бачки Петровац, Беочин, Тител, Жабаљ, Темерин,
Врбас и Србобран; </p>

<p>26) Народни музеј у Панчеву за територију
општина: Панчево, Ковин, Ковачица и Опово; </p>

<p>27) Завичајни музеј у Параћину за територију
општина: Параћин и Ћуприја; </p>

<p>28) Регионални музеј у Пећи за територију
општина: Пећ, Исток, Клина, Дечани и Ђаковица; </p>

<p>29) Музеј Понишавља у Пироту за територију
општина: Пирот, Бабушница, Димитровград и Бела Паланка; </p>

<p>30) Народни музеј у Пожаревцу за територију
општина: Пожаревац, Велико Градиште, Голубац, Мало Црниће, Кучево, Жабари,
Петровац и Жагубица; </p>

<p>31) Музеј у Пријепољу за територију општина:
Пријепоље и Прибој; </p>

<p>32) Музеј у Приштини за територију општина:
Приштина, Подујево, Обилић, Косово Поље, Глоговац, Липљан, Штимље, Урошевац,
Качаник, Косовска Каменица, Ново Брдо, Гњилане, Витина, Призрен, Гора, Штрпце,
Сува Река и Ораховац; </p>

<p>33) Музеј Топлице у Прокупљу за територију
општина: Прокупље, Блаце, Житорађа и Куршумлија; </p>

<p>34) Завичајни музеј у Руми за територију
општина: Рума, Инђија, Стара Пазова и Пећинци; </p>

<p>35) Сенћански музеј за територију општина:
Сента, Кањижа и Нови Кнежевац; </p>

<p>36) Музеј у Смедереву за територију општине
Смедерево; </p>

<p>37) Центар за културу – Народни музеј Смедеревска
Паланка за територију општина: Смедеревска Паланка и Велика Плана; </p>

<p>38) Градски музеј у Сомбору за територију
општина: Сомбор, Апатин, Кула и Оџаци; </p>

<p>39) Музеј Срема у Сремској Митровици за
територију општина: Сремска Митровица, Шид и Ириг; </p>

<p>40) Градски музеј у Суботици за територију
општина: Суботица, Бачка Топола и Мали Иђош; </p>

<p>41) Народни музеј у Ужицу за територију општина:
Ужице, Бајина Башта, Косјерић, Пожега, Ариље, Чајетина, Нова Варош и Сјеница; </p>

<p>42) Народни музеј у Чачку за територију општина:
Чачак, Лучани и Ивањица; </p>

<p>43) Народни музеј у Шапцу за територију општина:
Шабац, Богатић, Владимирци и Коцељева. </p>

<p>III </p>

<p>Ово решење објавити у „Службеном гласнику Републике
Србије". </p>
	<p></p>

<p></p>

<p>Број
630-3514/95-02</p>

<p>У
Београду, 22. јуна 1995. године</p>

<p>Министар,</p>

<p>др
Нада Поповић-Перишић, с.р.</p>

<p></p>



