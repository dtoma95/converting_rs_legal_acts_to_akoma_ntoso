



<p>
На основу 
члана 33. алинеја 5. Уставне
повеље државне заједнице Србија
и Црна Гора, а ради извршавања Закона о испитивању ручног ватреног оружја, направа и муниције
(“Службени лист СЦГ”, бр. 31/2004), Савет министара
доноси</p>
<p>
</p>
<p>
</p>
<p>
УРЕДБУ</p>
<p>

о условима и начину испитивања ручног ватреног оружја, направа и муниције</p>
<p>
„Службени

лист СЦГ“, број 10 од 3. марта 

2006.</p>
<p>
</p>
<p>
</p>
<p>
I ОПШТЕ ОДРЕДБЕ 
</p>
<p>
</p>
<p>
Члан 1</p>
<p>
Овом
уредбом прописују се права и обавезе овлашћеног правног лица приликом испитивања
ручног ватреног оружја, направа и муниције, наношење жигова на оружје и направе,
обележавање муниције и њених елемената, као и права и обавезе увозника при увозу
оружја, направа, муниције и њених елемената.</p>
<p>
</p>
<p>
Члан 2</p>
<p>
Овлашћено
правно лице, после испитивања издаје потврду о исправности ручног ватреног оружја,
направа, главних делова оружја, муниције и елемената муниције.</p>
<p>
Ако
лице из става 1. овог члана у току испитивања утврди недостатке или видљива оштећења
ручног ватреног оружја, направа, главних делова оружја, муниције и елемената муниције,
издаће потврду о њиховој неисправности.</p>
<p>
Недостаци
или видљива оштећења из става 2. овог члана су:</p>
<p>
1)
неопаљење;</p>
<p>
2)
опаљење метка при затварању оружја;</p>
<p>
3)
полазак више метака комерцијалне муниције у цев;</p>
<p>
4)
тешко вађење чаура из лежишта и када се испаљује комерцијална муниција;</p>
<p>
5)
пробијање каписле комерцијалне муниције;</p>
<p>
6)
свака деформација цеви и лежишта метка која може да угрози сигурност оружја;</p>
<p>
7)
свако надување цеви, укључујући и оно у виду таласа на најслабијим местима на цеви;</p>
<p>
8)
одлемљење спојнице и прутева на цевима;</p>
<p>
9)
повећан чеони зазор изнад прописане максималне вредности;</p>
<p>
10)
оштећење или деформација виталних зона на затварачу;</p>
<p>
11)
напрслине са унутрашње и спољашње стране цеви и лежишта метка и другим главним деловима
оружја;</p>
<p>
12)
оштећења на деловима механизма која изазивају отказ или несигурност функционисања
(механизми за кочење, ударни механизми, механизми за окидање, механизми за пуњење
и пражњење оружја, механизми за затварање или брављење оружја, уређај за окретање
добоша, итд.).</p>
<p>
У
случају када код пробног гађања постоји сумња у вези са издржљивошћу оружја или
главних делова, о постојању оштећења или недостатка или ако се утврди недостатак
на чаури извађеној после опаљења торментачног метка, овлашћено правно лице поред
прописаног броја метака, приступиће пробном гађању са додатним бројем торментачних
метака у односу на прописан број метака. Ако се претпостави функционална мана користиће
се нормална муниција.</p>
<p>
Оружје,
направе и главни делови оружја који нису били подвргнути пробном гађању, или који
су били одбијени пре пробног гађања, могу се поднети на поновљено испитивање овлашћеном
правном лицу, ако подносилац докаже да је отклонио уочене недостатке.</p>
<p>
</p>
<p>
II НАНОШЕЊЕ ЖИГОВА НА
ОРУЖЈЕ И НАПРАВЕ </p>
<p>
</p>
<p>
Члан 3</p>
<p>
Наношење
жигова врши се после испитивања и контроле оружја и направа, видно и трајно на главне
делове оружја и направа, и то на:</p>
<p>
1)
сваку цев и главу, усадник, навлаку, затварач (тело и главу затварача), сандук,
код свих врста оружја, сем револвера;</p>
<p>
2)
цев, добош и усадник код револвера;</p>
<p>
3)
цев, свако лежиште и затварач (тело и глава затварача), код оружја чије лежиште
није израђено у цеви.</p>
<p>
Место
наношења жигова одређује се у договору произвођача и овлашћеног правног лица зависно
од техничких могућности, врсте оружја и облика дела оружја. Произвођач је у обавези
да на главним деловима оружја и направа, обезбеди погодно место и површину одговарајуће
тврдоће за наношење жигова.</p>
<p>
Ако
се при поновљеном испитивању на оружју или направи уоче неки од недостатака наведених
у члану 2. став 3. ове уредбе, поред или преко раније стављеног жига испитивања,
ставља се нови жиг и година поновљеног испитивања према Прилогу 1 који је одштампан
уз ову уредбу и чини њен саставни део.</p>
<p>
</p>
<p>
Члан 4</p>
<p>
Ако
су оружје или направе исправни, овлашћено правно лице издаје потврду према обрасцу
из Прилога 2 који је одштампан уз ову уредбу и чини њен саставни део.</p>
<p>
Ако
су оружје или направе неисправни, овлашћено правно лице издаје потврду о неисправности
која садржи све елементе за идентификацију оружја, произвођача и подносиоца захтева
и уочене недостатке.</p>
<p>
О
испитивању оружја води се записник.</p>
<p>
Записник
о испитивању овлашћено правно лице чува трајно.</p>
<p>
</p>
<p>
III ОБЕЛЕЖАВАЊЕ МУНИЦИЈЕ
</p>
<p>
</p>
<p>
Члан 5</p>
<p>
Обележавање
муниције се врши од стране произвођача тако да се на сваком метку наносе следеће
ознаке:</p>
<p>
1)
назив или знак произвођача или носиоца гаранције, трајни;</p>
<p>
2)
назив метка према називу у таблици TDCC или комерцијални назив; на данцету чауре
код муниције са централним опаљењем каписле, трајни;</p>
<p>
3)
код муниције за оружје са глатком цеви и дужине чауре (L6) која прелази 65 
mm, за калибар 20 и већи,
а за метак са чауром дужине од 63,5 mm, за калибар 24 и мањи калибар: пречник сачме
у милиметрима или нумера, ознака STEEL SHOT или ЧЕЛИЧНА САЧМА ако се ради о челичној
сачми. Код калибра 20 чаура мора да буде жуте боје.</p>
<p>
Муниција
са високим перформансама и торментачна муниција, мора имати могућност распознавања
преко назубљеног венца или преко карактеристичне боје или на неки други погодни
начин прихваћен од стране овлашћеног правног лица за испитивање.</p>
<p>
</p>
<p>
Члан 6</p>
<p>
Муниција
пре пријављивања за испитивање мора бити спакована у амбалажу погодну за манипулацију
и складиштење.</p>
<p>
Јединица
основног паковања мора бити затворена на прописан начин и означена следећим ознакама:</p>
<p>
1)
назив произвођача или носиоца гаранције;</p>
<p>
2)
назив метка према називу у таблици TDCC или комерцијални назив;</p>
<p>
3)
код муниције за оружја са глатком цеви и дужина чауре (L6) у милиметрима, пречник
сачме или нумера, ознака STEEL SHOT или ЧЕЛИЧНА САЧМА, ако се ради о челичној сачми;</p>
<p>
4)
уочљив и прописан знак упозорења код муниције са високим перформансама;</p>
<p>
5)
број серије муниције;</p>
<p>
6)
упозорење на опасност и упутство за намену, употребу и чување муниције;</p>
<p>
7)
жиг коначног пријема муниције регистрованог типа и испитане производње или жиг хомологације
за муницију типа регистрованог хомологацијом;</p>
<p>
8)
број потврде о пријему серије муниције која потврђује да испитана муниција задовољава
прописе, стандарде и техничке услове;</p>
<p>
9)
количина метака у јединици паковања.</p>
<p>
</p>
<p>
Члан 7</p>
<p>
Испитивање
елемената муниције врши се према одредбама ове уредбе и стандардима који регулишу
испитивање муниције и елемената муниције.</p>
<p>
Ако
не постоје стандарди из става 1. овог члана за испитивање елемената муниције користе
се интерни стандарди произвођача. Испитивање максималног притиска и сигурности функционисања
елемената врши се у склопу комплетног метка, лаборисаног од испитиваног и еталон
елемената.</p>
<p>
Елементи
муниције који се уграђују у муницију од стране регистрованог произвођача муниције
испитују се у саставу метка.</p>
<p>
</p>
<p>
IV УВЕЗЕНО ОРУЖЈЕ, НАПРАВЕ,
МУНИЦИЈА И ЕЛЕМЕНТИ МУНИЦИЈЕ </p>
<p>
</p>
<p>
Члан 8</p>
<p>
Увозник
је обавезан да изврши пријављивање овлашћеном правном лицу увезеног оружја, направа,
главних делова оружја, муниције и елемената муниције, у року од пет дана од дана
увоза.</p>
<p>
Овлашћено
правно лице утврђује да ли су увезено оружје, направе, главни делови оружја, муниција
и елементи муниције испитани, жигосани и обележени на начин и по поступку који је
утврђен овом уредбом, прописима и стандардима.</p>
<p>
Ако
увезени производи испуњавају прописане услове, овлашћено правно лице ће увознику
издати потврду о признавању сертификата у року од три дана од дана пријављивања,
која садржи: назив државе, места и назив правног лица које је извршило испитивање.</p>
<p>
Оружје,
главне делове оружја, направе, муницију и елементе муниције, увозник мора доставити
на испитивање у року од 15 дана од дана увоза.</p>
<p>
Овлашћено
правно лице има право да од увозника тражи сертификате, извештаје и друге исправе
о испитивању увезеног оружја, главних делова, серије муниције и елемената муниције,
ради провере поступака и резултата испитивања.</p>
<p>
</p>
<p>
V ПРЕЛАЗНЕ И ЗАВРШНЕ
ОДРЕДБЕ </p>
<p>
</p>
<p>
Члан 9</p>
<p>
Услови
испитивања и техничке карактеристике оружја, главних делова оружја, направа, муниције
и елемената муниције који нису обухваћени прописима, стандардима и одредбама ове
уредбе дефинишу се интерним стандардима и конструктивном документацијом произвођача.</p>
<p>
</p>
<p>
Члан 10</p>
<p>
Ова
уредба ступа на снагу осмог дана од дана објављивања у "Службеном листу СЦГ".</p>
<p>
</p>
<p>
</p>
<p>
Савет министара</p>
<p>
Е. п. бр. 46</p>
<p>
2. марта 2006. године</p>
<p>
Београд</p>
<p>
Председник</p>
<p>
Србије и Црне Горе</p>
<p>

Светозар Маровић, с. р.</p>
<p>
</p>
<p>
Прилози</p>
<p>
</p>
<p>
<img src="http://www.pravno-informacioni-sistem.rs/SlGlasnikPortal/slike/p1.jpg&amp;doctype=reg&amp;abc=cba&amp;eli=true&amp;eliActId=408048&amp;regactid=408048"></img></p>
<p>
<img src="http://www.pravno-informacioni-sistem.rs/SlGlasnikPortal/slike/p2.jpg&amp;doctype=reg&amp;abc=cba&amp;eli=true&amp;eliActId=408048&amp;regactid=408048"></img></p>

