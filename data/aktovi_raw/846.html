


	
	Zakon


				<p>На основу члана 22. став 4. Закона о добробити животиња („Службени гласник РС”, број 41/09),</p>
				<p>Министар пољопривреде, трговине, шумарства и водопривреде доноси</p>
				<p></p>
	<p></p>
	<p>ПРАВИЛНИК</p>
				<p>о садржини овлашћења за превоз животиња, као и о елементима за одређивање дужег и краћег превоза животиња</p>
				<p>
				"Службени гласник РС", број 28 од 26. априла 2011.</p>
	<p></p>
	<p></p>
	<p>Члан 1.</p>
				<p>Овим правилником прописује се садржина овлашћења за превоз животиња, као и елементи за одређивање дужег и краћег превоза животиња.</p>
				<p></p>
	<p>Члан 2.</p>
				<p>Поједини изрази употребљени у овом правилнику имају следеће значење:</p>
				<p>1) место одредишта јесте место у коме је животиња истоварена из превозног средства и смештена најмање 48 сати пре поласка или заклана;</p>
				<p>2) место поласка јесте место у коме се животиња први пут утовари у превозно средство, под условом да је на том месту била смештена најмање 48 сати пре поласка, односно сабирни центар ако је раздаљина између претходног места утовара и сабирног центра мања од 100 km, односно ако је за животињу обезбеђено довољно простирке, ако није везана и ако је напојена најмање шест сати пре поласка из сабирног центра.</p>
				<p></p>
	<p>Члан 3.</p>
				<p>Овлашћење за превоз животиња садржи следеће податке:</p>
				<p>1) број овлашћења;</p>
				<p>2) пословно име и седиште превозника;</p>
				<p>3) број телефона и факса и електронску адресу превозника;</p>
				<p>4) врсту и категорију животиња за чији се превоз издаје;</p>
				<p>5) начин превоза;</p>
				<p>6) назив и адресу, број телефона и факса и електронску адресу органа који издаје овлашћење;</p>
				<p>7) датум издавања овлашћења;</p>
				<p>8) место издавања овлашћења;</p>
				<p>9) име, презиме и потпис овлашћеног лица;</p>
				<p>10) печат органа који издаје овлашћење.</p>
				<p>Овлашћење за превоз животиња из става 1. овог члана, у зависности од дужине трајања превоза, садржи и напомену да се издаје за краћи или за дужи превоз животиња.</p>
				<p></p>
	<p>Члан 4.</p>
				<p>Елемент за одређивање дужег и краћег превоза животиња је трајање превоза од места поласка до места истовара.</p>
				<p>Превоз животиња који траје дуже од осам часова рачунајући од утовара прве животиње у превозно средство до истовара последње животиње у месту одредишта представља дужи превоз животиња.</p>
				<p>Превоз животиња који траје краће од осам часова рачунајући од утовара прве животиње у превозно средство до истовара последње животиње у месту одредишта представља краћи превоз животиња.</p>
				<p></p>
	<p>Члан 5.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2012. године.</p>
	<p></p>
	<p></p>
				<p>Број 110-00-00011/2011-09</p>
				<p>У Београду, 11. априла 2011. године</p>
				<p>Министар,</p>
				<p>Душан Петровић, 
				с.р</p>
	
