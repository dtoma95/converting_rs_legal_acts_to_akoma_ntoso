


	
	Zakon

	


	
		Редакцијски пречишћен текст
	<p></p>
	<p></p>
	<p>На основу члана 11. став 1. Закона о социјалном становању („Службени гласник РС”, број 72/09), члана 9. Закона о јавним агенцијама („Службени гласник РС”, бр. 18/05 и 81/05 – исправка) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),</p>
	<p>Влада доноси </p>
	<p></p>
	<p></p>
	<p>ОДЛУКУ 
	</p>
	<p>о оснивању Републичке агенције за становање</p>
	<p>
	"Службени гласник РС", бр. 
	56 од 29. јула 2011, 62 од 13. јула 2016.</p>
	<p>
	</p>
	<p>
	</p>
	<p>1. Оснивање. Оснива се Републичка агенција за становање (у даљем тексту: Агенција) ради обезбеђивања услова за одрживи развој социјалног становања, као и обезбеђивања и коришћења средстава намењених за развој социјалног становања, као становања одговарајућег стандарда домаћинствима која из социјалних, економских и других разлога не могу да обезбеде стан по тржишним условима.</p>
	<p></p>
	<p>2. Назив и седиште. Агенција послује под називом: Републичка агенција за становање.</p>
	<p>Седиште Агенције је у Београду.</p>
	<p></p>
	<p>3. Положај Агенције. Агенција има својство правног лица, које стиче уписом у судски регистар. 
	</p>
	<p>Агенција је самостална у свом раду. 
	</p>
	<p>Агенција за своје обавезе одговара средствима којима располаже. 
	</p>
	<p>Надзор над радом Агенције врши министарство надлежно за послове становања.</p>
	<p></p>
	<p>4. Печат и штамбиљ. Агенција има печат округлог облика пречника 32mm, у чијој средини је грб Републике Србије и текст: „Република Србија, Републичка агенција за становање – Београд”.</p>
	<p>Штамбиљ Агенције је правоугаоног облика димензија 60х30 mm и садржи текст: „Републичка агенција за становање”, и рубрике за упис датума пријема поднеска, број под којим се поднесак заводи и број прилога уз поднесак. Текст штамбиља Агенције исписује се на српском језику ћириличким писмом. 
	</p>
	<p>Директор Агенције уређује руковање, чување и евиденцију печата и штамбиља Агенције.</p>
	<p></p>
	<p>5. Послови Агенције. Агенција је надлежна да: 
	</p>
	<p>1) управља средствима намењеним за социјално становање; 
	</p>
	<p>2) одобрава дугорочне кредите непрофитним стамбеним организацијама ради обезбеђивања станова за социјално становање;</p>
	<p>3) одобрава дугорочне кредите физичким и правним лицима за обезбеђивање станова за социјално становање;</p>
	<p>4) израђује дугорочне, средњорочне и годишње програме рада Агенције;</p>
	<p>5) припрема моделе финансирања програма социјалног становања;</p>
	<p>6) врши избор програма социјалног становања који испуњавају услове за финансирање;</p>
	<p>7) врши контролу наменског коришћења средстава намењених за социјално становање;</p>
	<p>8) пружа стручну помоћ и техничку подршку у изради и реализацији програма социјалног становања;</p>
	<p>9) организује стручне активности на изради нормативних аката и других докумената који унапређују делатност Агенције;</p>
	<p>10) израђује нормативна акта и друге документе који су од значаја за рад Aгенције;</p>
	<p>11) обезбеђује средства и усмерава иста ка правним и физичким лицима у циљу подстицања развоја становања одговарајућег стандарда домаћинстава која из социјалних, економских и других разлога не могу да обезбеде стан по тржишним условима;</p>
	<p>12) остварује сарадњу са надлежним државним органима и организацијама из свог делокруга; 
	</p>
	<p>13) самостално или у сарадњи са надлежним државним органима остварује сарадњу са међународним организацијама, телима и надлежним органима других држава у вези са развојем социјалног становања и проблемима обезбеђивања и коришћења средстава намењених за становање одговарајућег стандарда домаћинствима, која из социјалних, економских и других разлога не могу да обезбеде стан по тржишним условима; 
	</p>
	<p>14) даје мишљење на захтев надлежних државних органа у вези са приступањем међународним конвенцијама и другим споразумима у области становања;</p>
	<p>15) обавља и друге послове утврђене законом. 
	</p>
	<p></p>
	<p>6. Средства за рад Агенције. Средства за оснивање и почетак рада Агенције обезбеђују се у буџету Републике Србије. 
	</p>
	<p>Средства за рад Агенције обезбеђују се из прихода који Агенција оствари обављањем послова из своје надлежности, донација, прилога, поклона домаћих и страних правних лица, буџета Републике Србије и других прилога и прихода које Агенција оствари у складу са законом и закљученим уговорима. 
	</p>
	<p></p>
	<p>7. Органи Агенције. Органи Агенције су: Управни одбор и директор. 
	</p>
	<p>Органе из става 1. ове тачке именује и разрешава Влада, у складу са Законом о јавним агенцијама. 
	</p>
	<p></p>
	<p>8. Управни одбор Агенције. Управни одбор има председника и четири члана. 
	</p>
	<p>У складу са Законом о јавним агенцијама, Влада именује чланове Управног одбора и то:</p>
	<p>1) два члана на предлог министарства надлежног за послове становања; 
	</p>
	<p>2) једног члана на предлог министарства надлежног за послове финансија; 
	</p>
	<p>3) једног члана на предлог министарства надлежног за послове рада и социјалне политике; 
	</p>
	<p>4) једног члана на предлог министарства надлежног за послове људских и мањинских права. 
	</p>
	<p>Председника Управног одбора именује Влада из реда чланова Управног одбора. 
	</p>
	<p>Чланови Управног одбора именују се на период од пет година и могу бити поново именовани. 
	</p>
	<p>Управни одбор: </p>
	<p>1) доноси Статут Агенције; </p>
	<p>2) доноси пословник о раду Управног одбора; 
	</p>
	<p>3) усваја годишњи програм рада Агенције; 
	</p>
	<p>4) доноси финансијски план Агенције; 
	</p>
	<p>5) доноси опште акте утврђене законом; 
	</p>
	<p>6) усваја годишњи извештај о раду Агенције и финансијски извештај; 
	</p>
	<p>7) доноси одлуку о избору програма социјалног становања који испуњавају услове за финансирање;</p>
	<p>8) доноси одлуку о начину обезбеђивања средства и усмеравања истих у циљу подстицања развоја становања одговарајућег стандарда домаћинстава која из социјалних, економских и других разлога не могу да обезбеде стан по тржишним условима;</p>
	<p>9) доноси одлуку о расподели добити, односно о вишку прихода над расходима, на коју сагласност даје Влада;</p>
	<p>10) обавља и друге послове утврђене законом и Статутом Агенције. 
	</p>
	<p>На акте из става 5. подтач. 1), 3), 4), 6), 7), 8) и 9) ове тачке сагласност даје Влада. 
	</p>
	<p>Председник и чланови Управног одбора примају накнаду за рад која се исплаћује месечно.</p>
	<p>Висина нето накнаде за рад председника и чланова Управног одбора уређује се у складу са актима Владе. 
	</p>
	<p></p>
	<p>9. Директор Агенције. </p>
	<p>Директор: </p>
	<p>1) заступа и представља Агенцију; 
	</p>
	<p>2) руководи радом и пословањем Агенције; 
	</p>
	<p>3) предлаже акте које доноси Управни одбор; 
	</p>
	<p>4) извршава одлуке Управног одбора и предузима мере за њихово спровођење; 
	</p>
	<p>5) стара се о законитости рада и одговара за коришћење и располагање имовином Агенције; 
	</p>
	<p>6) доноси акт о унутрашњој организацији и систематизацији радних места, на који сагласност даје Влада; 
	</p>
	<p>7) одлучује о правима, обавезама и одговорностима запослених у Агенцији; 
	</p>
	<p>8) доноси одлуке, односно акте из надлежности Агенције, осим одлука које доноси Управни одбор; 
	</p>
	<p>9) врши и друге послове утврђене законом и Статутом. 
	</p>
	<p>За директора Агенције може бити именовао лице које поред општих услова прописаних законом испуњава и следеће посебне услове: 
	</p>
	<p>
	
	1) завршене студије другог степена у оквиру поља 
	Природно-математичких наука или у оквиру поља Техничко-технолошких наука или 
	у области правних или економских наука у оквиру поља Друштвено-хуманистичких 
	наука;*</p>
	<p>2) радно искуство од најмање девет година у струци; 
	</p>
	<p>3) да има доказане организационе и управљачке способности. 
	</p>
	<p>*Службени гласник РС, број 62/2016</p>
	<p></p>
	<p>10. Општи акти Агенције. Општи акти Агенције су: статут, општи акт о правима, обавезама и одговорности и заради директора и запослених у агенцији и други општи акти. 
	</p>
	<p>Статут је основни општи акт Агенције. 
	</p>
	<p>Статут доноси Управни одбор, уз сагласност Владе. 
	</p>
	<p>Статут садржи одредбе о: </p>
	<p>1) пословима Агенције; </p>
	<p>2) начину обављања послова; </p>
	<p>3) органима и њиховом делокругу; 
	</p>
	<p>4) заступању Агенције; </p>
	<p>5) правима, обавезама и одговорностима запослених; 
	</p>
	<p>6) другим питањима од значаја за рад Агенције. 
	</p>
	<p>Општи акт о правима, обавезама и одговорности и заради директора и запослених у агенцији је општи акт који доноси Управни одбор, уз сагласност Владе. 
	</p>
	<p>Општи акт о правима, обавезама и одговорности и заради директора и запослених у агенцији из става 5. ове тачке садржи одредбе о правима, обавезама, одговорностима и заради директора Агенције и запослених у Агенцији, у складу са законом. 
	</p>
	<p></p>
	<p>11. Привремени директор Агенције. Влада ће именовати привременог директора Агенције у року од 30 дана од дана ступања на снагу ове одлуке. 
	</p>
	<p></p>
	<p>12. Рок за именовање Управног одбора. Влада ће именовати чланове Управног одбора Агенције у року од 30 дана од дана уписа Агенције у судски регистар. Управни одбор Агенције донеће Статут Агенције у року од 90 дана од дана његовог именовања. 
	</p>
	<p></p>
	<p>13. Почетак рада Агенције. Агенција почиње са радом даном уписа у судски регистар. 
	</p>
	<p>Даном почетка рада Агенција преузима од министарства надлежног за послове становања потребан број запослених, права, обавезе, предмете, опрему, средства за рад и архивску грађу и регистраторски материјал коме није истекао рок чувања – који су Агенцији потребни за обављање послова из њеног делокруга, са стањем на дан 1. јуна 2011. године. 
	</p>
	<p></p>
	<p>14. Ступање на снагу ове одлуке. Ова одлука ступа на снагу наредног дана од дана објављивања у „Службеном гласнику Републике Србије”. 
	</p>
	<p></p>
	<p></p>
	<p>05 број 02-5894/2011-2</p>
	<p>У Београду, 28. јула 2011. године 
	</p>
	<p>
	Влада</p>
	<p>Први потпредседник Владе –</p>
	<p>заменик председника Владе,</p>
	<p>
	Ивица Дачић, с.р.</p>

