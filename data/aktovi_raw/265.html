


	
	Zakon


	<p></p>
	<p>На основу члана 86. став 1. тачка 7) Закона о матичним књигама („Службени гласник РС”, број 20/09), 
	</p>
	<p>Министар правде и државне управе доноси</p>
	<p></p>
	<p>ПРАВИЛНИК</p>
	<p>о садржини и начину вођења евиденције о дозволама да се умрли сахрани пре пријаве чињенице смрти матичару</p>
	<p>
	"Службени гласник РС", број 117 од 12. 
	децембра 2012.</p>
	<p></p>
	<p>Предмет правилника</p>
	<p>Члан 1.</p>
	<p>Овим правилником уређује се садржина и начин вођења евиденције о дозволама да се умрли сахрани пре пријаве чињенице смрти матичару (у даљем тексту: Евиденција).</p>
	<p>Садржина Евиденције</p>
	<p>Члан 2.</p>
	<p>У Евиденцију се уписује: </p>
	<p>1) редни број уписа;</p>
	<p>2) датум уписа у Евиденцију;</p>
	<p>3) орган који је донео решење о дозволи да се умрли сахрани пре пријаве чињенице смрти матичару;</p>
	<p>4) број и датум решења о дозволи да се умрли сахрани пре пријаве чињенице смрти матичару; 
	</p>
	<p>5) подаци о смрти, и то: име и презиме умрлог и презиме пре закључења брака; пол умрлог; дан, месец, година и час смрти; место и општина смрти, а ако је умро у иностранству и назив државе; дан, месец и година рођења; место и општина рођења, а ако је рођен у иностранству и назив државе; јединствени матични број грађана; пребивалиште и адреса умрлог;</p>
	<p>6) напомена.</p>
	<p>Начин вођења Евиденције</p>
	<p>Члан 3. </p>
	<p>Евиденција се води у облику књиге тврдог повеза, хоризонталног А4 формата. 
	</p>
	<p>Књига из става 1. овог члана састоји се од 100 листова. </p>
	<p>Образац Евиденције, као прилог 1, одштампан је уз овај правилник и чини његов саставни део.</p>
	<p>Члан 4. </p>
	<p>На корици и првој ненумерисаној страни књиге из члана 3. овог правилника одштампано је: „Евиденција о дозволама да се умрли сахрани пре пријаве чињенице смрти матичару”. 
	</p>
	<p>Члан 5. </p>
	<p>Евиденција из члана 3. овог правилника води се за сваку годину.</p>
	<p>Евиденција из члана 3. овог правилника може се водити и за више година, с тим што се у том случају Евиденција закључује на крају сваке календарске године (31. децембра) забелешком стављеном испод последњег редног броја под којим је извршен упис у тој години. Ту забелешку потписује овлашћено лице пуним именом и презименом и оверава печатом органа који је надлежан за вођење Евиденције. 
	</p>
	<p>Члан 6.</p>
	<p>Евиденција се, поред начина прописаног чланом 3. став 1. овог правилника, може водити и као јединствена електронска база података. 
	</p>
	<p>Упис у Евиденцију</p>
	<p>Члан 7.</p>
	<p>Упис у Евиденцију врши се на основу Решења о дозволи да се умрли сахрани пре пријаве чињенице смрти матичару. 
	</p>
	<p>Члан 8.</p>
	<p>Уписивање података у Евиденцију врши се у одговарајуће колоне књиге из члана 3. став 1. овог правилника, а на основу Обрасца из члана 3. став 3. овог правилника. 
	</p>
	<p>Подаци у Евиденцију уписују се читко и не смеју се брисати или преправљати. 
	</p>
	<p>Члан 9.</p>
	<p>Грешка која се уочи у току уписа у Евиденцију исправља се тако што се погрешно уписан податак прецрта водоравном линијом и упише тачан податак, уз упис датума исправке, потпис овлашћеног лица и печат органа надлежног за вођење Евиденције. 
	</p>
	<p>Грешка која се уочи након уписа у Евиденцију исправља се на основу закључка о исправци надлежног органа за вођење Евиденције, а у рубрику „Напомена” уписује се број и датум доношења закључка о исправци грешке у Евиденцији и одговарајућа забелешка о исправци погрешно уписаног податка.</p>
	<p>Завршна одредба</p>
	<p>Члан 10.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 110-00-84/2012-31</p>
	<p>У Београду, 3. децембра 2012. године</p>
	<p>Министар,</p>
	<p>
	Никола Селаковић, с.р.</p>
	<p></p>
	<p><img src="http://www.pravno-informacioni-sistem.rs/SlGlasnikPortal/slike/prilog-1_opt.jpeg&amp;doctype=reg&amp;abc=cba&amp;eli=true&amp;eliActId=419788&amp;regactid=419788" alt="prilog-1.tiff"></img></p>

