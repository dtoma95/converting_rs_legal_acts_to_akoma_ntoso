


	<p> 
	
	</p>

	<p>
</p>Редакцијски пречишћен текст<p></p>
	
	

	<p></p>
	<p></p>
	

	<p>На основу члана 116. став 6. Закона о здравственом осигурању („Службени гласник РС”, бр. 107/05 и 109/05 – исправка) и члана 42. став 1. Закона о Влади („Службени гласник РС”, бр. 55/05 и 71/05 – исправка), 
	</p>
	

	<p>Влада доноси</p>
	

	<p></p>
	

	<p></p>
	

	<p>УРЕДБУ</p>
	

	<p>о јединственим методолошким принципима за вођење матичне евиденције 
	</p>
	

	<p>"Службени гласник РС", бр. 6 од 19. јануара 2007, 11 од 31. јануара 2007. - испрaвка, 51 од 12. маја 2008, 38 од 4. јуна 2010, 54 од 4. августа 2010. - др. уредба
	</p>
	

	<p></p>
	

	<p></p>
	

	<p>I. УВОДНЕ ОДРЕДБЕ</p>
	

	<p></p>
	

	<p>Члан 1.</p>
	

	<p>Овом уредбом уређују се јединствени методолошки принципи за вођење матичне евиденције о осигураним лицима и коришћењу права из обавезног здравственог осигурања (у даљем тексту: матична евиденција), јединствени кодекс шифара и обрасци пријаве на здравствено осигурање, пријаве промене у осигурању и пријаве одјаве са осигурања и друга питања од значаја за вођење матичне евиденције. 
	</p>
	

	<p> 
	</p>
	

	<p>Члан 2.</p>
	

	<p>Осигурана лица из члана 1. ове уредбе јесу осигураници и чланови породица осигураника, у складу са Законом о здравственом осигурању („Службени гласник РС”, бр. 107/05 и 109/05 – исправка – у даљем тексту: Закон). 
	</p>
	

	<p> 
	</p>
	

	<p>Члан 3.</p>
	

	<p>Матичну евиденцију устројава и организује Републички завод за здравствено осигурање (у даљем тексту: Републички завод), јединствено за територију Републике Србије, у складу са Законом. 
	</p>
	<p></p>
	

	<p> 
	</p>
	

	<p>II. МЕТОДОЛОГИЈА ВОЂЕЊА МАТИЧНЕ ЕВИДЕНЦИЈЕ</p>
	

	<p> 
	</p>
	

	<p>Члан 4.</p>
	

	<p>У матичну евиденцију уносе се подаци о:</p>
	

	<p>1) осигураницима;</p>
	

	<p>2) члановима породице осигураника;</p>
	

	<p>3) обвезницима плаћања доприноса за обавезно здравствено осигурање;</p>
	

	<p>4) коришћењу права из обавезног здравственог осигурања. 
	</p>
	

	<p> 
	</p>
	

	<p>1) Осигураници</p>
	

	<p> 
	</p>
	

	<p>Члан 5.</p>
	

	<p>Осигураници из члана 2. ове уредбе, за које се у матичну евиденцију уносе подаци, јесу:</p>
	

	<p>1. Запослена лица: 
	</p>
	

	<p>1.1. лица у радном односу, односно запослена у привредном друштву, другом правном лицу, државном органу, органу јединице локалне самоуправе и аутономне покрајине (у даљем тексту: запослени);</p>
	

	<p>1.2. лица запослена код физичког лица;</p>
	

	<p>1.3. цивилна лица на служби у Војсци и војним јединицама и војним установама;</p>
	

	<p>1.4. изабрана, именована или постављена лица, ако за обављање функције остварују зараду, односно плату или накнаду зараде;</p>
	

	<p>1.5. држављани Републике Србије који су на територији Републике Србије запослени код страних или међународних организација и установа, страних конзуларних или дипломатских представништава или су запослени код страних правних или физичких лица, ако међународним уговором није друкчије одређено;</p>
	

	<p>1.6. лица у радном односу, односно запослени упућени на рад у иностранство, односно запослени у привредном друштву или другом правном лицу које обавља делатност или услуге у иностранству, ако нису обавезно осигурани по прописима те земље, или ако међународним уговором није друкчије одређено;</p>
	

	<p>1.7. држављани Републике Србије запослени у иностранству код страног послодавца који немају здравствено осигурање страног носиоца здравственог осигурања или који нису обавезно осигурани према прописима стране државе, односно ако права из здравственог осигурања по прописима те државе, за себе или чланове своје породице, не могу остваривати или користити ван територије те државе;</p>
	

	<p>1.8. лица која, у складу са законом којим се уређује рад, обављају послове ван просторија послодавца;</p>
	

	<p>1.9. запослени родитељ, усвојитељ, хранитељ, односно старатељ који одсуствује са рада док дете не наврши три године живота, док му мирују права и обавезе по основу рада, у складу са прописима о раду;</p>
	

	<p>1.10. лица која, у складу са законом којим се уређује рад, обављају послове кућног помоћног особља;</p>
	

	<p>1.11. држављани Републике Србије запослени у домаћинствима држављана Републике Србије у радном односу у иностранству код организације чије је седиште на територији Републике Србије;</p>
	

	<p>2. Незапослена лица:</p>
	

	<p>2.1. лица која по престанку радног односа остварују право на накнаду зараде због повреде на раду или професионалне болести;</p>
	

	<p>2.2. лица која имају право на новчану накнаду по основу незапослености, према прописима о запошљавању;</p>
	

	<p>3. Корисници пензије и права на новчане накнаде:</p>
	

	<p>3.1. корисници пензије Републичког фонда за пензијско и инвалидско осигурање запослених;</p>
	

	<p>3.2. корисници пензије Републичког фонда за пензијско и инвалидско осигурање самосталних делатности;</p>
	

	<p>3.3. корисници пензије Републичког фонда за пензијско и инвалидско осигурање пољопривредника;</p>
	

	<p>3.4. држављани Републике Србије који примају пензију или инвалиднину искључиво од иностраног носиоца осигурања док бораве или имају пребивалиште на територији Републике Србије, односно који примају пензију од државе са којом не постоји билатерални споразум о социјалном осигурању или ако права из здравственог осигурања по прописима државе исплатиоца пензије, за себе или чланове своје породице, не могу користити или остваривати ван територије те државе;</p>
	

	<p>4. Самостална делатност:</p>
	

	<p>4.1. лица која су оснивачи, чланови, односно акционари привредних друштава (ортачка друштва, командитна друштва, друштва са ограниченом одговорношћу, акционарска друштва и друге правне форме привредних друштава, односно предузећа), који у њима нису засновали радни однос али обављају одређене послове (у даљем тексту: оснивачи привредних друштава);</p>
	

	<p>4.2. предузетници који су регистровани за обављање законом дозвољене делатности у виду занимања ради самосталног обављања делатности;</p>
	

	<p>4.3. предузетници који обављају делатност слободне професије, као и самостални уметници;</p>
	

	<p>4.4. спортисти који у складу са законом којим се уређује спорт обављају спортску делатност као самосталну делатност;</p>
	

	<p>4.5. свештеници и верски службеници који те послове обављају као самосталну делатност;</p>
	

	<p>5. Пољопривредници:</p>
	

	<p>5.1. пољопривредници старији од 18 година живота, који обављају пољопривредну делатност као једино или основно занимање, у складу са законом, ако нису: осигураници запослени, осигураници самосталних делатности, оснивачи привредних друштава, корисници пензија, лица на школовању;</p>
	

	<p>5.2. лица која остварују уговорену накнаду на основу уговора о давању у закуп пољопривредног земљишта;</p>
	

	<p>6. Лица осигурана за случај повреде на раду и професионалне болести:</p>
	

	<p>6.1. ученици и студенти који се, у складу са законом, налазе на обавезном производном раду, професионалној пракси или практичној настави;</p>
	

	<p>6.2. лица која, у складу са законом, обављају одређене послове за које не примају зараду, односно уговорену накнаду (на основу уговора о волонтерском раду);</p>
	

	<p>6.3. лица која, у складу са законом, обављају привремене и повремене послове преко омладинске, односно студентске задруге до навршених 26 година живота, ако су на школовању;</p>
	

	<p>6.4. лица која се налазе на додатном образовању и обуци по упуту организације надлежне за запошљавање;</p>
	

	<p>6.5. лица која учествују у организованим јавним радовима од општег значаја;</p>
	

	<p>6.6. лица која учествују у акцијама спасавања или у заштити и спасавању приликом елементарних непогода и других несрећа;</p>
	

	<p>6.7. лица ангажована у ватрогасним службама за гашење пожара и на обуци за гашење пожара;</p>
	

	<p>6.8. лица која се налазе на оспособљавању и обучавању за одбрану и друге видове обуке за потребе одбране земље;</p>
	

	<p>6.9. лица која су ангажована на обезбеђивању јавних скупова, културних и спортских догађаја и других јавних окупљања грађана;</p>
	

	<p>6.10. лица која се налазе на издржавању казне затвора док раде у привредној јединици завода за издржавање казне затвора (радионица, радилиште и сл.) и на другом месту рада;</p>
	

	<p>7. Лица која остварују уговорену накнаду:</p>
	

	<p>7.1. лица која обављају привремене и повремене послове у складу са законом којим се уређује рад (лица која нису у радном односу, запослени који раде непуно радно време – до пуног радног времена и корисници старосне пензије);</p>
	

	<p>7.2. лица која у складу са законом обављају привремене и повремене послове преко омладинске, односно студентске задруге а имају навршених 26 година живота, односно без обзира на године живота, ако нису на школовању;</p>
	

	<p>7.3. лица која обављају послове по основу уговора о делу, по основу ауторског уговора, по основу уговора о породичном смештају према прописима о социјалној заштити, као и по основу других уговора према којима за извршен посао остварују накнаду и чланови породице;</p>
	

	<p>8. Страни држављани:</p>
	

	<p>8.1. страни држављани и лица без држављанства који су, на територији Републике Србије, запослени код страних правних лица, ако међународним уговором није друкчије одређено;</p>
	

	<p>8.2. страни држављани и лица без држављанства који су, на територији Републике Србије, запослени код међународних организација и установа и страних дипломатских и конзуларних представништава, ако је такво осигурање предвиђено међународним уговором;</p>
	

	<p>8.3. страни држављани који на територији Републике Србије раде код домаћих организација, односно приватних послодаваца на основу посебних уговора о размени стручњака или споразума о међународној техничкој сарадњи;</p>
	

	<p>8.4. страни држављани за време школовања или стручног усавршавања на територији Републике Србије;</p>
	

	<p>9. Осигураници из члана 22. став 1. Закона:</p>
	

	<p>9.1. деца до навршених 15 година живота, школска деца и студенти до краја прописаног школовања, а најкасније до навршених 26 година, у складу са законом;</p>
	

	<p>9.2. жене у вези са планирањем породице, као и у току трудноће, порођаја и материнства до 12 месеци након порођаја;</p>
	

	<p>9.3. лица старија од 65 година живота;</p>
	

	<p>9.4. особе са инвалидитетом и ментално недовољно развијена лица;</p>
	

	<p>9.5. незапослена лица и друге категорије социјално угрожених лица чији су месечни приходи испод прихода утврђених у складу са актом којим је прописан месечни износ прихода као цензус за стицање својства осигураног лица;</p>
	

	<p>9.6. материјално необезбеђена лица која примају материјално обезбеђење по прописима о социјалној заштити, односно по прописима о заштити бораца, војних инвалида и цивилних инвалида рата;</p>
	

	<p>9.7. корисници сталних новчаних помоћи, као и помоћи за смештај у установе социјалне заштите или у друге породице, по прописима о социјалној заштити;</p>
	

	<p>9.8. корисници помоћи – чланови породице чији је хранилац на одслужењу војног рока;</p>
	

	<p>9.9. лица у вези са лечењем од ХИВ инфекције или других заразних болести које су утврђене посебним законом којим се уређује област заштите становништва од заразних болести, малигних болести, хемофилије, шећерне болести, психозе, епилепсије, мултипле склерозе, лица у терминалној фази хроничне бубрежне инсуфицијенције, цистичне фиброзе, системске аутоимуне болести, реуматске грознице, болести зависности, оболела односно повређена лица у вези са пружањем хитне медицинске помоћи, као и лица обухваћена здравственом заштитом у вези са давањем и примањем ткива и органа;</p>
	

	<p>9.10. монаси и монахиње;</p>
	

	<p>9.11. лица ромске националности која због традиционалног начина живота немају стално пребивалиште, односно боравиште у Републици Србији;</p>
	

	<p>10. Осигураници по посебним прописима:</p>
	

	<p>10.1. лице коме је надлежни републички орган утврдио статус избеглог, односно прогнаног лица из бивших република СФРЈ;</p>
	

	<p>10.2. расељена лица са Косова и Метохије;</p>
	

	<p>10.3. расељена лица са Косова и Метохије, која остварују право на новчану накнаду по прописима о запошљавању;</p>
	

	<p>10.4. војни и цивилни инвалиди у складу са прописима који уређују права бораца, војних инвалида, породица палих бораца и цивилних инвалида рата;</p>
	

	<p>11. Осигураници по међународном уговору:</p>
	

	<p>11.1. држављани, односно осигураници земаља са којима је закључен међународни уговор о социјалном осигурању;</p>
	

	<p>12. Лица која се укључују у обавезно здравствено осигурање. 
	</p>
	

	<p> 
	</p>
	

	<p>Члан 6.</p>
	

	<p>У матичну евиденцију уносе се следећи подаци о осигураницима:</p>
	

	<p>1) презиме, име једног родитеља и име;</p>
	

	<p>2) лични број осигураника;</p>
	

	<p>3) јединствени матични број грађана и порески идентификациони број;</p>
	

	<p>4) пол;</p>
	

	<p>5) дан, месец и година рођења;</p>
	

	<p>6) занимање; 
	</p>
	

	<p>7) школска спрема;</p>
	

	<p>8) основ осигурања, у складу са законом; 
	</p>
	

	<p>9) датум стицања, односно престанка својства осигураника, као и промене у току осигурања;</p>
	

	<p>10) стаж здравственог осигурања (претходни стаж);</p>
	

	<p>11) обвезник плаћања доприноса;</p>
	

	<p>12) висина уплате доприноса;</p>
	

	<p>13) зараде, накнаде зарада и друга примања и накнаде које служе за утврђивање основице осигурања на коју се обрачунава и плаћа допринос;</p>
	

	<p>14) висина уплаћеног доприноса;</p>
	

	<p>15) адреса пребивалишта;</p>
	

	<p>16) општина на којој се непокретност налази, односно седиште органа надлежног за утврђивање пореза на катастарски приход од пољопривредне делатности;</p>
	

	<p>17) број решења о стицању права на пензију;</p>
	

	<p>18) држављанство.</p>
	

	<p>У матичну евиденцију уносе се и подаци о повреди на раду, односно професионалној болести осигураника. 
	</p>
	

	<p> 
	</p>
	

	<p>2) Чланови породице осигураника</p>
	

	<p> 
	</p>
	

	<p>Члан 7.</p>
	

	<p>Чланови породице осигураника којима се обезбеђују права из обавезног здравственог осигурања јесу чланови уже породице осигураника, односно чланови шире породице осигураника, у складу са Законом.</p>
	

	<p>За чланове породице осигураника, поред података о осигуранику, уносе се и следећи подаци:</p>
	

	<p>1) презиме, име једног родитеља и име;</p>
	

	<p>2) лични број осигураног лица;</p>
	

	<p>3) јединствени матични број грађана;</p>
	

	<p>4) пол;</p>
	

	<p>5) дан, месец и година рођења;</p>
	

	<p>6) сродство са осигураником;</p>
	

	<p>7) адреса пребивалишта;</p>
	

	<p>8) занимање;</p>
	

	<p>9) држављанство. 
	</p>
	

	<p> 
	</p>
	

	<p>3) Обвезници плаћања доприноса за обавезно здравствено осигурање</p>
	

	<p> 
	</p>
	

	<p>Члан 8.</p>
	

	<p>За обвезнике плаћања доприноса за обавезно здравствено осигурање у матичну евиденцију уносе се следећи подаци:</p>
	

	<p>1) назив и седиште обвезника плаћања доприноса уписани у надлежни регистар, као и матични број из регистра јединица разврставања, а за обвезнике који немају својство правног лица име и презиме, односно назив и адреса;</p>
	

	<p>2) регистарски број обвезника плаћања доприноса који се састоји од ознаке Републичког завода, односно филијале, општине, текућег редног броја регистра и контролног броја;</p>
	

	<p>3) порески идентификациони број, односно матични број за физичко лице које је послодавац;</p>
	

	<p>4) шифра делатности, односно шифра подгрупе делатности према прописаној класификацији делатности. 
	</p>
	

	<p> 
	</p>
	

	<p>4) Коришћење права из обавезног здравственог осигурања</p>
	

	<p> 
	</p>
	

	<p>Члан 9.</p>
	

	<p>Подаци о коришћењу права из обавезног здравственог осигурања представљају службену тајну, воде се одвојено од других података, а те податке може уносити односно њима руковати за то посебно овлашћено службено лице матичне филијале, односно Републичког завода. 
	</p>
	

	<p> 
	</p>
	

	<p>Члан 10.</p>
	

	<p>У матичну евиденцију уносе се и подаци прописани законом којим се уређује евиденција у области здравства а који се односе на осигурана лица.</p>
	

	<p>У матичну евиденцију уносе се и подаци о коришћењу права из обавезног здравственог осигурања, а нарочито о:</p>
	

	<p>1) врсти права из здравственог осигурања која се обезбеђују осигураном лицу (право на здравствену заштиту, право на накнаду зараде за време привремене спречености за рад осигураника, право на накнаду трошкова превоза у вези са коришћењем здравствене заштите); 
	</p>
	

	<p>2) пруженим здравственим услугама;</p>
	

	<p>3) новчаним накнадама;</p>
	

	<p>4) медицинско-техничким помагалима и имплантатима;</p>
	

	<p>5) лековима издатим на рецепт;</p>
	

	<p>6) годишњем износу плаћених партиципација;</p>
	

	<p>7) изабраном лекару осигураног лица;</p>
	

	<p>8) остваривању права пред лекарским комисијама;</p>
	

	<p>9) остваривању права у вези са професионалном болешћу или повредом на раду осигураника;</p>
	

	<p>10) упућивању на инвалидску комисију у складу са Законом.</p>
	

	<p>У матичну евиденцију уносе се и подаци о даваоцу здравствених услуга са којим је филијала, односно Републички завод закључио уговор о пружању здравствене заштите осигураним лицима из средстава обавезног здравственог осигурања. 
	</p>
	<p></p>
	

	<p> 
	</p>
	

	<p>III. ПРИЈАВА НА ЗДРАВСТВЕНО ОСИГУРАЊЕ, ПРИЈАВА ПРОМЕНЕ У ОСИГУРАЊУ И ПРИЈАВА ОДЈАВЕ СА ОСИГУРАЊА</p>
	

	<p> 
	</p>
	

	<p>Члан 11.</p>
	

	<p></p>
	

	<p>Престао је да важи (види члан 13. Уредбе - 54/2010-3).</p>
	

	<p> 
	</p>
	

	<p>Члан 12.</p>
	

	<p>У матичну евиденцију уносе се подаци о обвезнику плаћања доприноса из члана 8. ове уредбе, које подносилац пријаве наведе у Обрасцу М из члана 11. ове уредбе и Обрасцу ОПД – Пријава, промена и одјава пословања обвезника плаћања доприноса, који је одштампан уз ову уредбу и чини њен саставни део. 
	</p>
	
<p>НАПОМЕНА ИЗДАВАЧА: Престао је да важи члан 12. у делу који се односи на образац М - Пријава, промена и одјава здравственог осигурања (види члан 13. Уредбе - 54/2010-3).</p>

	<p> 
	</p>
	

	<p>Члан 12а*</p>
	

	<p>У случају статусне промене, обвезник уплате доприноса дужан је да поднесе по један примерак Обрасца ОПД из члана 12. Уредбе о насталим променама, свакој матичној филијали осигураних лица за које је раније поднео пријаву на здравствено осигурање, са списком запослених и чланова породице.*</p>
	

	<p> Брисан је став 2. (види члан 13. Уредбе - 54/2010-3).</p>
	

	<p>Списак осигураних лица из става 1. овог члана, који обвезник уплате доприноса подноси уз Образац ОПД из става 1. овог члана у случају статусних промена, садржи податке који се уносе у матичну евиденцију осигураних лица, и то:*</p>
	

	<p>1) редни број;*</p>
	

	<p>2) име и презиме запосленог, односно члана породице;*</p>
	

	<p>3) лични број осигураника – запосленог, односно члана породице;*</p>
	

	<p>4) адреса запосленог, односно члана породице, основ осигурања (запослени, односно сродство са носиоцем осигурања).*</p>
	

	<p></p>
	

	<p>*Службени гласник РС, број 51/2008</p>
	<p></p>
	

	<p> 
	</p>
	

	<p>IV. ВЕРОДОСТОЈНОСТ И ТАЈНОСТ ПОДАТАКА</p>
	

	<p> 
	</p>
	

	<p>Члан 13.</p>
	

	<p>У пријаве података за матичну евиденцију из чл. 11. и 12. ове уредбе подаци се уносе само на основу јавних исправа и евиденција прописаних законом и прописима донетим за спровођење закона. 
	</p>
	

	<p> 
	</p>
	

	<p>Члан 14.</p>
	

	<p>Подаци унети у матичну евиденцију, на начин утврђен Законом, могу се накнадно мењати у следећим случајевима:</p>
	

	<p>1) ако надлежни орган накнадно, у прописаном поступку, утврди промену података;</p>
	

	<p>2) ако су подаци о осигуранику, стажу здравственог осигурања, зарадама, накнадама зарада, уговореним накнадама, основицама осигурања и стопи односно висини уплаћених доприноса, као и други подаци који се воде у матичној евиденцији, унети у матичну евиденцију на основу лажних исправа;</p>
	

	<p>3) ако се накнадно, провером података или на други начин, утврди да су у матичну евиденцију унети нетачни или непотпуни подаци.</p>
	

	<p>Промена података унетих у матичну евиденцију врши се на основу одговарајуће пријаве промене података из члана 11. ове уредбе, по поступку утврђеном Законом. 
	</p>
	

	<p> 
	</p>
	

	<p>Члан 15.</p>
	

	<p>Подаци из матичне евиденције који се односе на поједино осигурано лице, односно на коришћење права из обавезног здравственог осигурања, јесу лични подаци и представљају службену тајну, односно не могу се износити и објављивати у јавности.</p>
	

	<p>Подаци садржани у матичној евиденцији могу се користити за статистичка истраживања у складу са законом. 
	</p>
	

	<p> 
	</p>
	

	<p>Члан 16.</p>
	

	<p>Заштита података садржаних у матичној евиденцији обезбеђује се у складу са законом. 
	</p>
	<p></p>
	

	<p> 
	</p>
	

	<p>V. ЈЕДИНСТВЕНИ КОДЕКС ШИФАРА</p>
	

	<p> 
	</p>
	

	<p>Члан 17.</p>
	

	<p>Подаци из чл. 4–10. ове уредбе уносе се и означавају у матичној евиденцији шифрама прописаним Јединственим кодексом шифара, који је одштампан уз ову уредбу и чини њен саставни део.</p>
	

	<p>Изузетно од става 1. овог члана, за унос и означавање података за које није прописана шифра у Јединственом кодексу шифара, користе се шифре прописане другим прописима, међународним кодексима шифара за поједине врсте података, односно општим актима Републичког завода, на начин уређен овом уредбом. 
	</p>
	

	<p> 
	</p>
	

	<p>Члан 18.</p>
	

	<p>Унос и означавање података из члана 17. став 2. ове уредбе врши се коришћењем: 
	</p>
	

	<p>1) шифара прописаних Законом о класификацији делатности и о регистру јединица разврставања – за означавање класификације делатности обвезника уплате доприноса;</p>
	

	<p>2) шифре из Међународне класификације болести–ревизија 10 – за означавање болести осигураног лица;</p>
	

	<p>3) шифре из Правилника о Листи лекова који се прописују и издају на терет средстава обавезног здравственог осигурања – за означавање лекова које осигурано лице користи и који се обезбеђују на терет средстава обавезног здравственог осигурања;</p>
	

	<p>4) шифре из Правилника о медицинско-техничким помагалима која се обезбеђују из средстава обавезног здравственог осигурања – за означавање медицинско-техничких помагала и медицинских средстава које осигурано лице користи на терет средстава обавезног здравственог осигурања. 
	</p>
	<p></p>
	

	<p> 
	</p>
	

	<p>VI. ЗАВРШНА ОДРЕДБА</p>
	

	<p> 
	</p>
	

	<p>Члан 19.</p>
	

	<p>Ова уредба ступа на снагу наредног дана од дана објављивања у „Службеном гласнику Републике Србије”. 
	</p>
	

	<p></p>
	

	<p>05 број 110-426/2007</p>
	

	<p>У Београду, 18. јануара 2007. године</p>
	

	<p>
	Влада</p>
	

	<p>Председник,</p>
	

	<p>
	Војислав Коштуница, с.р.</p>
	

	<p></p>
	

	<p></p>
	

	<p>ЈЕДИНСТВЕНИ КОДЕКС ШИФАРА ЗА УНОШЕЊЕ ПОДАТАКА У МАТИЧНУ ЕВИДЕНЦИЈУ ОСИГУРАНИКА И ОСИГУРАНИХ ЛИЦА 
	РЕПУБЛИЧКОГ ЗАВОДА ЗА ЗДРАВСТВЕНО ОСИГУРАЊЕ</p>
	<p></p>
	

	<p>Јединствени кодекс шифара за уношење података у матичну евиденцију осигураника и осигураних лица Републичког завода за здравствено осигурање садржи шифре података за следећа обележја:</p>
	

	<p>1) Пол</p>
	

	<p>2) Основ осигурања</p>
	

	<p>3) Сродство са осигураником</p>
	

	<p>4) Школска спрема</p>
	

	<p>5) Филијала Републичког завода</p>
	

	<p>6) Испостава филијале Републичког завода</p>
	

	<p>7) Управни округ</p>
	

	<p>8) Општина</p>
	

	<p>9) Држава</p>
	

	<p>10) Делатност</p>
	

	<p>11) Облик организовања привредних субјеката</p>
	

	<p>12) Облик својине</p>
	

	<p>13) Здравствене установе са којима је закључен уговор о пружању здравствених услуга</p>
	

	<p>14) Врсте установа</p>
	

	<p>15) Дијагнозе</p>
	

	<p>16) Лекови</p>
	

	<p>17) Медицинско-техничка помагала</p>
	

	<p>18) Основ спречености за рад</p>
	

	<p>19) Основ ослобађања од партиципације</p>
	

	<p>20) Основ за плаћање партиципације*</p>
	

	<p></p>
	

	<p>*Службени гласник РС, број 51/2008</p>
	
<p></p>
<p></p>
<p><img alt="" src="http://www.pravno-informacioni-sistem.rs/SlGlasnikPortal/slike/301ccdbc-011a-4890-9cb0-397508a0444a.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="624" height="382"></img></p>
<p><img alt="" src="http://www.pravno-informacioni-sistem.rs/SlGlasnikPortal/slike/b2a34f63-0bd3-4416-b0df-45d26f7f207a.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="592" height="863"></img></p>
<p><img alt="" src="http://www.pravno-informacioni-sistem.rs/SlGlasnikPortal/slike/d447efe3-bcf2-4108-91e1-c611ec4d0657.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="600" height="850"></img></p>
<p>*Службени гласник РС, број 51/2008</p>
<p><img alt="" src="http://www.pravno-informacioni-sistem.rs/SlGlasnikPortal/slike/03002f83-445f-47c7-821a-5b52a8eeb764.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="623" height="699"></img></p>
<p><img alt="" src="http://www.pravno-informacioni-sistem.rs/SlGlasnikPortal/slike/d1c63cdf-a532-44ef-a5dc-7376cd5d2a2c.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="623" height="150"></img></p>
<p>*Службени гласник РС, број 51/2008</p>
<p><img alt="" src="http://www.pravno-informacioni-sistem.rs/SlGlasnikPortal/slike/04093cec-8276-421d-8e93-22ab8875c596.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="624" height="193"></img></p>
<p></p>
<p></p>
<p></p>
<p></p>
<p><img alt="" src="http://www.pravno-informacioni-sistem.rs/SlGlasnikPortal/slike/87d2dc6d-7ad3-46c5-85af-c34f49f00d06.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="624" height="848"></img></p>
<p>*Службени гласник РС, број 51/2008</p>
<p><img alt="" src="http://www.pravno-informacioni-sistem.rs/SlGlasnikPortal/slike/bd4be65a-ff8c-46d1-ad3b-408d10dd4eae.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="607" height="863"></img></p>
<p><img alt="" src="http://www.pravno-informacioni-sistem.rs/SlGlasnikPortal/slike/1541e052-c4a7-480b-8e8d-34bd45163483.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="623" height="864"></img></p>
<p><img alt="" src="http://www.pravno-informacioni-sistem.rs/SlGlasnikPortal/slike/9a31a2f8-a3f0-4ce8-a75b-f659ca67d28e.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="615" height="863"></img></p>
<p><img alt="" src="http://www.pravno-informacioni-sistem.rs/SlGlasnikPortal/slike/38146b6b-b72f-487a-86eb-3980e470b0ba.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="623" height="863"></img></p>
<p><img alt="" src="http://www.pravno-informacioni-sistem.rs/SlGlasnikPortal/slike/acf13fda-c161-4507-97c7-ec52a8de83d0.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="609" height="864"></img></p>
<p><img alt="" src="http://www.pravno-informacioni-sistem.rs/SlGlasnikPortal/slike/4a716493-39f2-4f06-90cb-b6886b3b1299.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="616" height="863"></img></p>
<p><img alt="" src="http://www.pravno-informacioni-sistem.rs/SlGlasnikPortal/slike/ddf874ff-785e-4e98-af8b-32b08eecda0b.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="617" height="863"></img></p>
<p><img alt="" src="http://www.pravno-informacioni-sistem.rs/SlGlasnikPortal/slike/58e33e25-8ee4-4fe3-bbba-5a7a14603f0d.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="611" height="851"></img></p>
<p>*Службени гласник РС, број 51/2008</p>
<p><img alt="" src="http://www.pravno-informacioni-sistem.rs/SlGlasnikPortal/slike/5a7c7650-d98a-443a-8927-52a5cada381d.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="612" height="849"></img></p>
<p>*Службени гласник РС, број 51/2008</p>
<p><img alt="" src="http://www.pravno-informacioni-sistem.rs/SlGlasnikPortal/slike/c13a2ff3-cafc-427f-8490-df6d9b29d8a3.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="623" height="193"></img></p>
<p></p>
<p></p>

	<p></p>
	
<p>
<img alt="" src="http://www.pravno-informacioni-sistem.rs/SlGlasnikPortal/slike/94deb5a4-3522-4fa5-a4a8-82bc56a4bb32.image&amp;doctype=reg&amp;abc=cba&amp;eli=true&amp;eliActId=420554&amp;regactid=420554" width="612" height="864" style="float: left"></img></p>
<p> </p>
<p></p>