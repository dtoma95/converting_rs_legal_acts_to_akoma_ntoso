



<p>На основу члана 71.
став 1. Закона о државној управи („Службени гласник РС", бр. 20/92, 48/93,
53/93, 67/93 и 48/94) и члана 8. став 2. Закона о приватним предузетницима
(„Службени гласник СРС", бр. 54/89, 9/90 и „Службени гласник РС", бр.
46/91 и 53/95),</p>

<p>Министар
за приватно предузетништво доноси</p>

<p></p>

<p></p>

<p></p>

<p>ПРАВИЛНИК</p>
<p>
о одређивању делатности за чије 
обављање није потребан посебан простор</p>

<p>„Службени
гласник РС", број 9 од 4. марта 1996.</p>

<p></p>

<p></p>

<p>Члан
1.</p>

<p>Овим правилником
ближе се одређују делатности за чије обављање није потребан посебан простор.</p>

<p></p>

<p>Члан
2.</p>

<p>Делатности за чије
обављање није потребан посебан простор јесу делатности које се могу обављати
код наручиоца посла или од места до места (постављање, оправка, монтажа и
слично).</p>

<p>Делатности из става
1. овог члана јесу:</p>

<p>1) лимарска и
грађевинско-браварска;</p>

<p>2) инсталатерска за
централно грејање и уређаје за аклиматизацију;</p>

<p>3) инсталатерска за
водовод, гасна постројења и канализацију;</p>

<p>4) оправка и
одржавање производа прецизне механике;</p>

<p>5) оштрачка, за све
врсте сечива;</p>

<p>6) поткивачка;</p>

<p>7) заваривачка;</p>

<p>8) услуге
металопрерађивачког занатства домаћинствима;</p>

<p>9) оправка и
одржавање електричних апарата за домаћинство;</p>

<p>10) оправка и
одржавање радио, телевизијских и телефонских апарата и уређаја;</p>

<p>11) оправка и
одржавање електричних машина, апарата и уређаја;</p>

<p>12)
котларско-казанyијска;</p>

<p>13)
електроинсталатерске;</p>

<p>14) млевење камена и
минерала;</p>

<p>15) вађење камена,
песка и шљунка;</p>

<p>16) зидарска и
фасадерска;</p>

<p>17) гипсарска и
штуко-мермерска;</p>

<p>18) тесарска;</p>

<p>19) кровопокривачка;</p>

<p>20) паркетарска;</p>

<p>21) полагање подова
од различитих материјала;</p>

<p>22) молерска и
фарбарска;</p>

<p>23) постављање пећи
и керамичких плочица;</p>

<p>24) изолатерска за
топлотне уређаје;</p>

<p>25) асфалтерска;</p>

<p>26) калдрмиyијска;</p>

<p>27) бунарyијска;</p>

<p>28)
бачварско-качарска;</p>

<p>29) ролетнарске
услуге;</p>

<p>30) чишћење обуће;</p>

<p>31) чишћење прозора,
излога, фасада и сл;</p>

<p>32) аранжирање
излога и других просторија;</p>

<p>33) димничарска;</p>

<p>34) фотографска, од
места до места;</p>

<p>35) услуге носача;</p>

<p>36) услуге прања и
чишћења тепиха;</p>

<p>37) штимовање
музичких инструмената;</p>

<p>38) тапетарска и
декоратерска делатност у домаћинствима;</p>

<p>39) оправка
кишобрана и сунцобрана;</p>

<p>40) стаклорезачке
услуге;</p>

<p>41) сви послови
домаће радиности;</p>

<p>42) калемарска;</p>

<p>43) подучавање
стручним знањима, вештинама и спортским активностима;</p>

<p>44) обучавање за рад
на рачунарима;</p>

<p>45) подучавање
страних језика и давање часова из појединих предмета.</p>

<p></p>

<p>Члан
3.</p>

<p>Посебан простор није
потребан ни за обављање делатности које, по својој природи, не захтевају
посебан простор.</p>

<p>Делатности из става
1. овог члана јесу:</p>

<p>1) комерцијални
послови на остваривању функције промета роба и услуга;</p>

<p>2) услуге рекламе и
економске пропаганде;</p>

<p>3) књиговодствене
услуге;</p>

<p>4) послови
пројектовања и израде техничке документације;</p>

<p>5) економске,
организационе и технолошке услуге;</p>

<p>6) услуге обраде
података.</p>

<p></p>

<p>Члан
4.</p>

<p>Овај правилник ступа
на снагу осмог дана од дана објављивања у „Службеном гласнику Републике
Србије".</p>

<p></p>

<p></p>

<p>01 број
11-46/96</p>

<p>У
Београду, 21. фебруара 1996. године</p>

<p>Министар,</p>

<p>Радоје Ђукић, с.р.</p>

<p></p>

<p></p>



