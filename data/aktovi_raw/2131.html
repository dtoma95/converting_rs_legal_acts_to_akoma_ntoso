


	
	Zakon

	


	
			<p>На основу члана 3. став 4, члана 8. став 10. и члана 9. став 6. Закона о ограничавању располагања имовином у циљу спречавања тероризма и ширења оружја за масовно уништење („Службени гласник РС”, бр. 29/15, 113/17 и 41/18),</p>
			<p>Министар финансија доноси</p>
			<p>ПРАВИЛНИК</p>
			<p>о начину обавештавања физичких и правних лица о промени на листи означених лица и о начину достављања обавештења, информација и података о означеном лицу и његовој имовини</p>
			<p>"Службени гласник РС", број 78 од 19. октобра 
			2018.</p>
			<p>Члан 1.</p>
			<p>Овим правилником уређује се начин обавештавања физичких и правних лица о промени на листи означених лица и начин достављања обавештења, информација и података о означеном лицу и његовој имовини. </p>
			<p>Члан 2.</p>
			<p>Управа за спречавање прања новца (у даљем тексту: Управа), у складу са Законом о ограничавању располагања имовином у циљу спречавања тероризма и ширења оружја за масовно уништење („Службени гласник РС”, бр. 29/15, 113/17 и 41/18 – у даљем тексту: Закон), без одлагања, обавештава о свакој промени на листи означених лица физичка и правна лица која су дужна да примењују радње и мере за спречавање финансирања тероризма, односно ширења оружја за масовно уништење.</p>
			<p>Члан 3.</p>
			<p>Обавештавање из члана 2. овог правилника врши се електронским путем или објављивањем података на званичној интернет страници Управе.</p>
			<p>Члан 4.</p>
			<p>Обавештења и информације се достављају: </p>
			<p>1) телефоном; </p>
			<p>2) електронским путем; </p>
			<p>3) непосредним достављањем;</p>
			<p>4) препорученом пошиљком.</p>
			<p>Обавештења и информације које се достављају телефонским путем, потврђују се у писменој форми, у складу са Законом и овим правилником.</p>
			<p>Члан 5.</p>
			<p>Обавештење о означеном лицу и његовој имовини, као и информације од значаја за одређивање означеног лица и његове имовине достављају се Управи на Обрасцу за пријављивање означеног лица, који је одштампан уз овај правилник и чини његов саставни део.</p>
			<p>Члан 6.</p>
			<p>Подаци се достављају:</p>
			<p>1) телефоном; </p>
			<p>2) заштићеним електронским путем; </p>
			<p>3) непосредним достављањем.</p>
			<p>Члан 7.</p>
			<p>Подаци се достављају преко лица, односно организационих јединица одређених за контакт у државним органима, организацијама и лицима којима су поверена јавна овлашћења.</p>
			<p>Члан 8.</p>
			<p>Подаци о означеном лицу и његовој имовини достављају се Управи без одлагања, а најкасније наредног радног дана од дана пријема захтева, у складу са Законом.</p>
			<p>Члан 9.</p>
			<p>Даном ступања на снагу овог правилника престају да важе Правилник o начину обавештавања физичких и правних лица о промени на листи означених лица донетој од стране Савета безбедности Уједињених нација и других међународних организација у којима је Република Србија члан („Службени гласник РС”, број 13/18) и Правилник о начину достављања обавештења, информација и података о означеном лицу и његовој имовини („Службени гласник РС”, број 53/15).</p>
			<p>Члан 10.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p>Број 110-00-339/2018-20</p>
			<p>У Београду, 19. септембра 2018. године</p>
			<p>Министар,</p>
			<p>Синиша Мали, с.р.</p>
			<p><img src="http://www.pravno-informacioni-sistem.rs/SlGlasnikPortal/slike/Oznacena_lica_Page_1.png&amp;doctype=reg&amp;abc=cba&amp;eli=true&amp;eliActId=426835&amp;regactid=426835" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/Oznacena_lica_Page_2.png&amp;doctype=reg&amp;abc=cba&amp;eli=true&amp;eliActId=426835&amp;regactid=426835" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/Oznacena_lica_Page_3.png&amp;doctype=reg&amp;abc=cba&amp;eli=true&amp;eliActId=426835&amp;regactid=426835" alt=""></img></p>
	

