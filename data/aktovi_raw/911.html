


	
	Zakon

	


	
			<p>На основу члана 98. став (3) Закона о странцима („Службени гласник РС”, број 24/18),</p>
			<p>Министар унутрашњих послова доноси</p>
			<p>ПРАВИЛНИК</p>
			<p>о изгледу обрасца и поступку издавања путног листа за странца</p>
			<p>"Службени гласник РС", број 80 од 24. октобра 
			2018.</p>
			<p>Члан 1.</p>
			<p>Овим правилником прописује се изглед обрасца путног листа за странца и поступак издавања путног листа за странца.</p>
			<p>Члан 2.</p>
			<p>Образац путног листа за странца је правоугаоног облика, израђен на заштићеном папиру димензија 352 x 125 mm, савијен на три позиције и садржи осам страница. На обрасцу доминирају плави и жути тонови.</p>
			<p>Заштитни елементи на Обрасцу путног листа за странца су: микротекст РЕПУБЛИКА СРБИЈА, anty-copy елементи, ознака страна – визуелно невидљива, флуоресцира под УВ светлом, црвена УВ флуоресцирајућа нумерација на првој страни обрасца, ласерска нумерација страница од 3 до 6 Обрасца.</p>
			<p>На другој страници путног листа је простор за лепљење фотографије димензија 35 x 53 mm.</p>
			<p>Члан 3.</p>
			<p>Образац путног листа за странца дат је у Прилогу 1, који је одштампан уз овај правилник и чини његов саставни део.</p>
			<p>Члан 4.</p>
			<p>Захтев за издавање путног листа за странца странац подноси лично.</p>
			<p>Уз захтев за издавање путног листа за странца прилаже се фотографија димензија 35 x 45 mm.</p>
			<p>У путни лист за странца уносе се лични подаци странца којем се издаје путни лист. </p>
			<p>На путни лист за странца се лепи фотографија за то предвиђено место. </p>
			<p>У путни лист за странце уносе се подаци о органу који је документ издао са датумом издавања и датумом рока важења. </p>
			<p>Путни лист за странца мора бити потписан од стране овлашћеног лица и оверен печатом органа који је путни лист издао. </p>
			<p>Изузетно од става 1. овог члана, захтев за издавање путног листа за странца може се поднети по службеној дужности, када се путни лист за странца издаје ради принудног удаљења. </p>
			<p>Члан 5.</p>
			<p>Уз захтев за издавање путног листа ради одласка у другу државу, странац коме је престало држављанство Републике Србије прилаже и оверену копију решења о престанку држављанства Републике Србије. </p>
			<p>Члан 6.</p>
			<p>Странац коме је страна путна исправа украдена или је изгубљена, а држава чији је држављанин нема дипломатско, односно конзуларно представништво у Републици Србији, нити њене интересе заступа друга овлашћена држава, уз захтев за издавање путног листа за странца прилаже и доказ о пријави губитка или крађи путне исправе и изјаву подносиоца захтева да жели добровољан повратак у матичну државу или државу у којој има уобичајено место боравка.</p>
			<p>У случају из става 1. овог члана надлежни орган може утврдити идентитет странца на основу фотокопије идентификационог документа странца који је поднео захтев за издавање путног листа за странца. </p>
			<p>Члан 7.</p>
			<p>Путни лист за странца може се издати странцу уколико не поседује путну исправу, а принудно се удаљава са територије Републике Србије. </p>
			<p>Сматра се да је идентитет странца у случају из става 1. овог члана утврђен на основу личне изјаве странца. </p>
			<p>Члан 8.</p>
			<p>Уколико се захтев за издавање путног листа издаје странцу из разлога постојања оправданих околности, прилаже се доказ којим се оправдава основ подношења захтева (извод из матичне књиге рођених за подносиоца захтева, родитеља подносиоца захтева, доказ о прихвату странца издат од стране органа државе која га прихвата, доказ из којег се види да постоје озбиљни хуманитарни разлози због којих странац мора бити присутан у иностранству или у Републици Србији и др.).</p>
			<p>Члан 9.</p>
			<p>Ступањем на снагу овог правилника престаје да важи Правилник о изгледу обрасца и садржини путног листа за странца („Службени гласник РС”, број 59/09).</p>
			<p>Члан 10.</p>
			<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
			<p>Број 01-9880/18-3 </p>
			<p>У Београду, 19. октобра 2018. године</p>
			<p>Министар,</p>
			<p>др Небојша Стефановић, с.р. </p>
			
				
					<img src="http://www.pravno-informacioni-sistem.rs/SlGlasnikPortal/slike/pravilnik-putni-list-stranaca.png&amp;doctype=reg&amp;abc=cba&amp;eli=true&amp;eliActId=426848&amp;regactid=426848" alt=""></img>
				
			
	

