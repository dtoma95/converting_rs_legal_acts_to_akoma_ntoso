


	
	Zakon


	<p></p>
	<p>На основу члана 147б Закона о полицији („Службени гласник РС”, бр. 101/05, 63/09 – УС и 92/11), 
	</p>
	<p>Министар унутрашњих послова, уз сагласност Владе, доноси</p>
	<p></p>
	<p>ПРАВИЛНИК</p>
	<p>о условима за остваривање права на накнаду трошкова за долазак и одлазак са рада у Министарству 
	унутрашњих послова</p>
	<p>
	"Службени гласник РС", број 42 од 23. априла 2014.</p>
	<p></p>
	<p>Члан 1.</p>
	<p>Запосленима у Министарству унутрашњих послова (у даљем тексту: Министарство), у циљу накнаде трошкова за долазак и одлазак са рада, исплаћују се трошкови превоза за долазак на рад и одлазак са рада у висини цене месечне претплатне карте у градском, приградском, односно међуградском саобраћају, односно у висини цене појединачне превозне карте на месечном нивоу у јавном саобраћају.</p>
	<p>Члан 2. </p>
	<p>Исплата трошкова превоза врши се у текућем месецу за претходни месец. </p>
	<p>Члан 3.</p>
	<p>Сматра се да запослени остварује право на накнаду трошкова превоза:</p>
	<p>1) уколико нема обезбеђено службено возило дато на лично задужење;</p>
	<p>2) уколико не постоји редован превоз организован од стране Министарства као послодавца, који омогућује благовремен долазак на рад и одлазак са рада;</p>
	<p>3) уколико се не налази на годишњем одмору, плаћеном или неплаћеном одсуству, службеном путу, боловању и у свим другим случајевима одсуства са рада.</p>
	<p>Такође, полицијском службенику се накнађују трошкови превоза уколико у складу са одлуком локалне самоуправе не остварује услугу превоза без накнаде. 
	</p>
	<p>Члан 4.</p>
	<p>Запосленом у Министарству који има пребивалиште/боравиште/место рада на територији која има установљен систем претплатне месечне карте за јавни градски, приградски или међуградски превоз и где тај вид превоза покрива релацију место пребивалишта/боравишта – место рада, исплаћује се новчана противвредност цене одговарајуће претплатне месечне карте, превозника по избору запосленог.</p>
	<p>Под претплатном месечном картом у јавном градском, приградском или међуградском превозу, у смислу овог правилника, подразумева се карта издата од превозника на месечном нивоу, која у току једног месеца омогућава неограничен број превоза на градском, приградском или међуградском нивоу.</p>
	<p>Члан 5.</p>
	<p>Запосленом у Министарству који има пребивалиште/боравиште/место рада на територији која нема установљен систем претплатне месечне карте за јавни градски, приградски или међуградски превоз, већ се превоз остварује куповином појединачних превозних карата и где тај вид превоза покрива релацију место пребивалишта/боравишта – место рада, исплаћује се новчана противвредност збира цена појединачних превозних карата, превозника по избору запосленог, по принципу стварног трошка сразмерно оствареној присутности на послу, што се утврђује увидом у деловодник рада, односно другим одговарајућим евиденцијама, овереним од стране надлежног руководиоца. 
	</p>
	<p>Члан 6.</p>
	<p>У случају да не постоји организован јавни превоз на релацији место пребивалишта/боравишта – место рада, запосленом се исплаћује новчана противвредност збира цена појединачних превозних карата превозника који услугу превоза врши у истој и приближној километражи на траси најближој релацији место пребивалишта/боравка – место рада запосленог, по принципу стварног трошка сразмерно оствареној присутности на послу, што се утврђује увидом у деловодник рада, односно другим одговарајућим евиденцијама, овереним од стране надлежног руководиоца.</p>
	<p>Члан 7.</p>
	<p>Услов за исплату трошкова за долазак и одлазак са рада је писана изјава запосленог која садржи податке за обрачун стварног трошка превоза, а која је претходно благовремено достављена руководиоцу организационе јединице која је надлежна за плаћања по овом основу.</p>
	<p>Писана изјава из става 1. овог члана има важност до опозива или доставе нове у случају измене података у вези обрачуна трошка превоза.</p>
	<p>Писана изјава из става 1. овог члана дата је на обрасцима број 1, 2. и 3, који чине саставни део овог правилника.</p>
	<p>Министарство задржава право провере података датих у изјави.</p>
	<p>Члан 8.</p>
	<p>У случају да на релацији место пребивалишта/боравишта – место рада постоји више остварених међу-релација, односно врста превоза, запосленом се исплаћује укупан износ накнаде из потврда које су приложене уз одговарајуће изјаве.</p>
	<p>Члан 9.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>01 број 2331/13-11</p>
	<p>У Београду, 24. јануара 2014. године</p>
	<p>Министар,</p>
	<p>Ивица Дачић, 
	с.р.</p>
	<p>Образац 1</p>
	<p>ИЗЈАВА</p>
	<p>(члан 4. Правилника о условима за остваривање права на накнаду трошкова за долазак и одлазак са рада у Министарству унутрашњих послова, 01 број 2331/13-11 од 24. јануара 2014. године)</p>
	<p>У складу са чланом 7. Правилника, овом изјавом, под пуном кривичном и материјалном одговорношћу потврђујем да за релацију мог места пребивалишта/боравишта на адреси ул. ________________________, бр. ___, у _____________________ – место рада _________________, постоји претплатна месечна карта у смислу члана 4. став 2. Правилника, издата од превозника _________________________ из _____________________, у висини утврђене цене од ____________________ дин.</p>
	<p>Датум: _________</p>
	<p>изјаву дао:</p>
	<p>___________________________</p>
	<p>ЈМБГ: ______________________</p>
	<p>Прилог ове изјаве је прописно издата потврда о цени месечне претплатне карте за јавни градски, приградски или међуградски превоз издата од стране превозника наведеног у изјави.</p>
	<p></p>
	<p>Образац 2</p>
	<p>ИЗЈАВА</p>
	<p>(члан 5. Правилника о условима за остваривање права на накнаду трошкова за долазак и одлазак са рада у Министарству унутрашњих послова, 01 број 2331/13-11 од 24. јануара 2014. године)</p>
	<p>У складу са чланом 7. Правилника, овом изјавом, под пуном кривичном и материјалном одговорношћу потврђујем да за релацију мог места пребивалишта/боравишта на адреси ул. ____________________, бр. ___, у _________________ – место рада ______________, не постоји претплатна месечна карта у смислу члана 4. став 2. Правилника, већ да за наведену релацију превозник ___________________ из _______________ наплаћује појединачну превозну карту у једном смеру у висини утврђене цене од _______________ дин.</p>
	<p>Датум: _________</p>
	<p>изјаву дао:</p>
	<p>___________________________</p>
	<p>ЈМБГ: ______________________</p>
	<p>Прилог ове изјаве је прописно издата потврда о цени појединачне превозне карте у једном смеру на релацији место пребивалишта/боравишта – место рада, издата од стране превозника наведеног у изјави.</p>
	<p></p>
	<p>Образац 3</p>
	<p>ИЗЈАВА</p>
	<p>(члан 6. Правилника о условима за остваривање права на накнаду трошкова за долазак и одлазак са рада у Министарству унутрашњих послова, 01 број 2331/13-11 од 24. јануара 2014. године)</p>
	<p>У складу са чланом 7. Правилника, овом изјавом, под пуном кривичном и материјалном одговорношћу потврђујем да за релацију мог места пребивалишта/боравишта на адреси ул. ____________________, бр. ___, у _________________ – место рада _________________, не постоји организован јавни превоз, већ да за приближну трасу најближој релацији место пребивалишта / боравка – место рада, превозник _________________________ из _____________________ наплаћује појединачну превозну карту у једном смеру висини утврђене цене од ___________________ дин.</p>
	<p>Датум: _________</p>
	<p>изјаву дао:</p>
	<p>___________________________</p>
	<p>ЈМБГ: ______________________</p>
	<p>Прилог ове изјаве је прописно издата потврда о цени појединачне превозне карте приближне трасе најближе релацији место пребивалишта/боравишта – место рада, издата од превозника наведеног у изјави.</p>

