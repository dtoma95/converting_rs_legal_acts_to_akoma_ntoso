


	
	Zakon

	


	
			<p>На основу члана 54. став 1. Закона о азилу и привременој заштити („Службени гласник РС”, број 24/18), </p>
			<p>Министар здравља доноси</p>
			<p>ПРАВИЛНИК </p>
			<p>о здравственим прегледима тражиоца азила приликом пријема у Центар за азил или други објекат за смештај тражилаца азила</p>
			<p>"Службени гласник РС", број 57 од 25. јула 2018.</p>
			<p>Члан 1.</p>
			<p>Овим правилником ближе се уређује обављање здравствених прегледа тражиоца азила приликом пријема у Центар за азил или други објекат за смештај тражилаца азила.</p>
			<p>Тражилац азила је странац који је поднео захтев за азил на територији Републике Србије о којем није донета правноснажна одлука од стране овлашћеног органа</p>
			<p>Члан 2.</p>
			<p>Здравствени преглед тражиоца азила обавља доктор медицине у дому здравља.</p>
			<p>Директор дома здравља одређује докторе медицине који обављају прегледе из става 1. овог члана.</p>
			<p>Доктор медицине из става 1. овог члана упућује тражиоца азила у другу здравствену установу за преглед и анализе који се не могу обавити у дому здравља.</p>
			<p>Члан 3.</p>
			<p>Здравствени преглед тражиоца азила обухвата:</p>
			<p>1) анамнезу (заразне и незаразне болести, вакцинални статус);</p>
			<p>2) објективни преглед;</p>
			<p>3) друге дијагностичке прегледе. </p>
			<p>Члан 4.</p>
			<p>Дијагностички преглед на заразне болести обухвата:</p>
			<p>1) лабораторијски преглед крви (SE, LE, DKS); </p>
			<p>2) rtg снимак плућа; </p>
			<p>3) лабораторијски преглед столице на узрочнике: трбушног тифуса и паратифуса, салмонелоза анималног порекла, шигелоза и цревних протозоа.</p>
			<p>За тражиоца азила, а који долази из земаља у којима има колере, маларије и/или других обољења која представљају претњу по међународно јавно здравље или постоји епидемија и ризик од оболевања од заразних болести које се могу унети у земљу спроводи се здравствени надзор у периоду максималне инкубације за суспектно обољење.</p>
			<p>Ако се у току здравственог прегледа утврди да постоји епидемиолошка индикација, здравствени преглед обухвата и лабораторијске анализе на друге заразне болести.</p>
			<p>Члан 5.</p>
			<p>Доктор медицине обавештава тражиоца азила о потреби и могућностима заштите и лечења од заразних болести у Републици Србији, као и о важности и начину спровођења програма обавезних вакцинација.</p>
			<p>Члан 6.</p>
			<p>Постављање дијагнозе заразне болести спроводи се у складу са правилима струке, стручним критеријумима, у складу са законом који регулише област заразних болести и прописа донетих на основу тог закона.</p>
			<p>Члан 7.</p>
			<p>Запослени у Центру за азил или другом објекту за смештај тражилаца азила прате здравствено стање тражиоца азила и евентуалну појаву високе температуре, пролива, осипа и др. пријављују доктору медицине у дому здравља основаном за територију на којој се Центар за азил или други објекат за смештај тражилаца азила налази.</p>
			<p>Члан 8.</p>
			<p>Здравствена установа издаје потврду о обављеном здравственом прегледу и здравственом стању тражиоца азила приликом пријема у Центар за азил или други објекат за смештај тражилаца азила.</p>
			<p>Потврда из става 1. овог члана дата је на Обрасцу бр. 1 који је одштампан уз овај правилник и чини његов саставни део. </p>
			<p>Члан 9.</p>
			<p>Даном ступања на снагу овог правилника престаје да важи Правилник о здравственим прегледима лица која траже азил приликом пријема у Центар за азил („Службени гласник РС”, број 93/08).</p>
			<p>Члан 10.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p>Број 011-00-77/2018-02</p>
			<p>У Београду 20. јула 2018. године</p>
			<p>Министар,</p>
			<p>асс. Златибор Лончар, с.р.</p>
			<p>Прилози</p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-zdravstveni-pregled-azilanti_Page_1.png&amp;doctype=reg&amp;abc=cba&amp;eli=true&amp;eliActId=426386&amp;regactid=426386" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-zdravstveni-pregled-azilanti_Page_2.png&amp;doctype=reg&amp;abc=cba&amp;eli=true&amp;eliActId=426386&amp;regactid=426386" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-zdravstveni-pregled-azilanti_Page_3.png&amp;doctype=reg&amp;abc=cba&amp;eli=true&amp;eliActId=426386&amp;regactid=426386" alt=""></img></p>
	

