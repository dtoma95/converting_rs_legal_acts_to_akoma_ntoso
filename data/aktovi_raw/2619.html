




	Редакцијски пречишћен текст

<p></p>
<p></p>
<p></p>
<p>
На
основу чл. 159. и 160. Закона о пензијском и инвалидском осигурању („Службени гласник
РС”, бр. 34/03, 64/04 – УС, 84/04 – др. закон, 85/05, 101/05 – др. закон и
63/06 – УС),</p>

<p>
Управни
одбор Републичког фонда за пензијско и инвалидско осигурање, на седници одржаној
7. фебруара 2008. године, донео је</p>

<p>
</p>

<p>
ПОСЛОВНИК</p>

<p>
Управног одбора Републичког
фонда за пензијско и инвалидско осигурање</p>

<p>
„Службени гласник
РС“, бр.
31 
од
28. марта 2008, 
108 од 10. октобра 2014.</p>

<p>
</p>

<p>
</p>

<p>
I. ОСНОВНЕ ОДРЕДБЕ</p>

<p>
</p>

<p>
Члан 1.</p>

<p>
Овим
пословником ближе се уређују начин рада и одлучивања у Управном одбору Републичког
фонда за пензијско и инвалидско осигурање (у даљем тексту: Управни одбор).</p>

<p>
</p>

<p>
Члан 2.</p>

<p>
Управни
одбор ради када седници присуствује већина* од укупног броја чланова Управног
одбора. </p>

<p>
Управни
одбор доноси одлуке већином гласова укупног броја чланова Управног одбора.</p>

<p>
Рад
на седници је јаван.</p>
<p>
*Службени гласник 
РС, број 108/2014</p>

<p>
</p>

<p>
II. КОНСТИТУИСАЊЕ УПРАВНОГ
ОДБОРА</p>

<p>
</p>

<p>
1. Сазивање прве седнице
Управног одбора</p>

<p>
</p>

<p>
Члан 3.</p>

<p>
Прву
седницу Управног одбора сазива председник Управног одбора из претходног сазива.
Седницу може сазвати и најстарији члан Управног одбора.</p>

<p>
</p>

<p>
Члан 4.</p>

<p>
Првој
седници Управног одбора, до избора председника Управног одбора, председава најстарији
члан Управног одбора (председавајући).</p>

<p>
</p>

<p>
Члан 5.</p>

<p>
На
првој седници Управног одбора врши се * избор председника
и заменика председника Управног одбора.</p>
<p>
*Службени гласник 
РС, број 108/2014</p>

<p>
</p>

<p>
Брисан је 
одељак 2. (види члан 3. Одлуке - 108/2014-61)</p>

<p>
</p>

<p>
Члан 6.</p>

<p>
Брисан је (види 
члан 3. Одлуке - 108/2014-61)</p>
<p></p>
<p>
II. ПРАВА И ДУЖНОСТИ
ЧЛАНОВА УПРАВНОГ ОДБОРА</p>

<p>
</p>

<p></p>

<p>
Члан 7.</p>

<p>
Члан
Управног одбора има права и дужности утврђене законом, Статутом Републичког фонда
за пензијско и инвалидско осигурање (у даљем тексту: Статут) и овим пословником.</p>

<p>
Члан
Управног одбора има право и дужност да присуствује седницама и да учествује у раду
и одлучивању.</p>

<p>
Ако
је члан Управног одбора спречен да присуствује седници, дужан је да о томе претходно
обавести председника Управног одбора (у даљем тексту: председник).</p>

<p>
О
присуствовању седницама води се евиденција.</p>

<p>
</p>

<p>
Члан 8.</p>

<p>
Члан
Управног одбора има право да:</p>

<p>
–
подноси предлоге за доношење општих и других аката, као и предлоге за измену и допуну
тих аката;</p>

<p>
–
предлаже разматрање одређених питања од значаја за пензијско и инвалидско осигурање,
као и предузимање одређених мера;</p>

<p>
–
предлаже разматрање питања која се односе на спровођење утврђених мера за област
пензијског и инвалидског осигурања и за извршавање општих и других аката;</p>

<p>
–
покреће и друга питања из делокруга рада Управног одбора.</p>

<p>
</p>

<p>
Члан 9.</p>

<p>
Члан
Управног одбора има право да буде обавештен о свим питањима, о реализацији одлука,
спровођењу закона и других аката и извршавању задатака и мера, које су значајне
за унапређивање и развој у области пензијског и инвалидског осигурања.</p>

<p>
</p>

<p>
III. НАЧИН РАДА УПРАВНОГ
ОДБОРА</p>

<p>
</p>

<p>
Члан 10.</p>

<p>
Управни
одбор ради на седницама.</p>

<p>
Седнице
сазива председник Управног одбора.</p>

<p>
У
случају спречености председника, седницу сазива заменик председника.</p>

<p>
</p>

<p>
Члан 
11.*</p>
<p>
Председник Управног одбора сазива седницу по сопственој иницијативи, на предлог 
најмање три члана Управног одбора и директора Фонда.*</p>
<p>
*Службени гласник 
РС, број 108/2014</p>

<p>
</p>

<p>
Члан 12.</p>

<p>
Позив
за седницу доставља се члановима Управног одбора седам дана пре одржавања седнице.</p>

<p>
У
хитним случајевима, председник може да сазове седницу у року краћем од рока из става
1. овог члана, а дневни ред за ову седницу може предложити и на самој седници.</p>

<p>
Кад нарочито важни и хитни случајеви налажу да се седница Управног одбора сазове 
и одржи без одлагања, а већина чланова Управног одбора због оправданог разлога 
не може да присуствује седници, председник Управног одбора може одлучити да се 
седница одржи, а да одсутни чланови Управног одбора гласају телефоном или 
телефаксом (телефонска седница).*</p>
<p>
Дневни ред телефонске седнице утврђује председник Управног одбора и о тако 
утврђеном дневном реду се не гласа и он се не може мењати.*</p>

<p>
*Службени гласник 
РС, број 108/2014</p>

<p>
</p>

<p>
Члан 13.</p>

<p>
Уз
позив за седницу доставља се предлог дневног реда и одговарајући материјал, као
и записник са претходне седнице.</p>

<p>
Изузетно
од става 1. овог члана, ако су у питању материјали чије је доношење и примена везана
за рок који се не може прекорачити, материјал се може доставити и накнадно.</p>

<p>
</p>

<p>
Члан 14.</p>

<p>
Седницама
Управног одбора председава председник, а у случају његове спречености заменик председника.</p>

<p>
Ако
је и заменик председника спречен, седници председава један од чланова Управног одбора
према њиховом договору.</p>

<p>
</p>

<p>
Члан 15.</p>

<p>
Седницама
Управног одбора присуствују и учествују у раду, без права одлучивања, * директор Републичког фонда за пензијско и инвалидско осигурање,
директор Покрајинског фонда за пензијско и инвалидско осигурање и запослени у Републичком
фонду за пензијско и инвалидско осигурање (у даљем тексту: Фонд) које директор одреди.</p>

<p>
*Службени гласник 
РС, број 108/2014</p>

<p>
</p>

<p>
Члан 16.</p>

<p>
На
почетку седнице председник утврђује да ли постоји кворум за одржавање седнице.</p>

<p>
Ако
председник утврди на почетку или у току седнице да не постоји кворум, седницу ће
одложити, односно прекинути.</p>

<p>
У
случају одлагања, односно прекида седнице, председник ће заказати нову седницу или
наставак прекинуте седнице за одређени дан и сат, о чему се писмено обавештавају
само одсутни чланови.</p>
<p>

Уколико се ради о нарочито важним и хитним питањима о којима Управни одбор треба 
да се изјасни, председник Управног одбора може одлучити да одсутни чланови 
Управног одбора гласају телефоном или телефаксом.*</p>

<p>
*Службени 
гласник РС, број 108/2014</p>
<p></p>

<p>
Члан 17.</p>

<p>
Пре
преласка на рад по дневном реду усваја се записник са претходне седнице. О примедбама
на записник одлучује се без расправе. Ако се примедба усвоји врши се одговарајућа
измена у записнику.</p>

<p>
</p>

<p>
Члан 18.</p>

<p>
Дневни
ред седнице предлаже председник.</p>

<p>
Предложени
дневни ред може бити измењен или допуњен.</p>

<p>
Предлог
у смислу става 2. овог члана могу поднети чланови Управног одбора, директор Фонда
и директор Покрајинског фонда.</p>

<p>
</p>

<p>
Члан 19.</p>

<p>
После
усвајања дневног реда прелази се на разматрање појединих питања по утврђеном дневном
реду.</p>

<p>
Разматрање
обухвата, по потреби, уводно излагање обрађивача материјала, расправу и одлучивање.</p>

<p>
</p>

<p>
Члан 20.</p>

<p>
Учесници
у расправи су дужни да говоре кратко и сажето, без понављања излагања која су већ
изречена на седници.</p>

<p>
На
седници се може одлучити да се излагање ограничи на одређено време.</p>

<p>
</p>

<p>
Члан 21.</p>

<p>
Расправа
се води све док има учесника у расправи.</p>

<p>
Након
закључене расправе, односно констатације да расправе није било, прелази се на одлучивање.</p>

<p>
Пре
или после расправе може се одлучити да се поједино питање изостави са дневног реда
или да се врати обрађивачу на даље проучавање или допуну.</p>

<p>
</p>

<p>
Члан 22.</p>

<p>
О
реду на седници стара се председавајући.</p>

<p>
За
повреду реда на седници могу да се изрекну мере: опомена, одузимање речи и удаљење
са седнице.</p>

<p>
</p>

<p>
Члан 23.</p>

<p>
Опомена
се изриче члану Управног одбора, који говори пре него што је затражио и добио реч,
ако прекида говорника у излагању, или сличним поступком нарушава ред на седници,
или поступа противно одредбама овог пословника.</p>

<p>
Мера
одузимања речи изриче се члану Управног одбора који је на тој седници већ опоменут.</p>

<p>
Мера
удаљења са седнице може се изрећи члану Управног одбора који и после изречених мера
из ст. 1. и 2. овог члана омета или спречава рад на седници.</p>

<p>
Мере
из овог члана изриче председник.</p>

<p>
</p>

<p>
Члан 24.</p>

<p>
Нико
не може да говори на седници пре него што затражи и добије реч од председника.</p>

<p>
Говорника
може да опомене на ред, или да га прекине у говору само председник.</p>

<p>
Председник
се стара да говорника нико не омета у говору.</p>

<p>
</p>

<p>
Члан 25.</p>

<p>
Учесник
у расправи може да говори само о питању које је на дневном реду, а ако се удаљи
од дневног реда, председник ће га на то прво опоменути а потом и одузети реч.</p>

<p>
</p>

<p>
Члан 26.</p>

<p>
У
Управном одбору се одлучује гласањем.</p>

<p>
О
предлогу општег акта или другог материјала одлучује се у целини. Ако је поднет предлог
за измену или допуну општег акта или другог материјала, најпре се одлучује о предлогу
за измену односно допуну, а затим о предлогу у целини.</p>

<p>
Гласање
на седници је јавно, уколико се не донесе одлука да се о одређеним питањима гласа
тајно.</p>

<p>
Јавно
гласање врши се дизањем руке.</p>

<p>
Тајно
гласање врши се гласачким листићима заокруживањем речи „за” или речи „против”.</p>

<p>
По
завршеном јавном или тајном гласању председник утврђује резултат гласања и објављује
да је одговарајући предлог прихваћен или одбијен.</p>

<p>
</p>

<p>
Члан 27.</p>

<p>
О
раду на седници, резултатима одлучивања и донетим закључцима води се записник и
стенографске белешке.</p>

<p>
Члан
Управног одбора који је на седници издвојио мишљење може да тражи да се битни делови
његове изјаве унесу у записник.</p>

<p>
О
састављању и чувању усвојеног записника стара се директор Фонда.</p>

<p>
Усвојени
записник потписује председник или друго лице које је у складу са одредбама овог
пословника председавало седници.</p>

<p>
</p>

<p>
Члан 28.</p>

<p>
У
циљу разматрања појединих конкретних питања из надлежности Управног одбора могу
се образовати радна тела.</p>

<p>
Управни
одбор образује радна тела и утврђује њихов састав и задатке.</p>

<p>
</p>

<p>
Члан 29.</p>

<p>
Акте
Управног одбора потписује председник Управног одбора.</p>

<p>
Изворник
акта потписан од стране председника и оверен печатом Фонда, чува се у документацији
Фонда.</p>

<p>
</p>

<p>
Члан 30.</p>

<p>
Представници
средстава јавног информисања благовремено се обавештавају о одржавању седнице и
омогућава им се упознавање са материјалима и присуство седници, осим ако се ради
о питањима о којима се у смислу одредаба Статута, расправа и одлучивање обавља без
присуства јавности.</p>

<p>
</p>

<p>
IV. ЗАВРШНА ОДРЕДБА</p>

<p>
</p>

<p>
Члан 31.</p>

<p>
Овај пословник ступа на снагу
осмог дана од дана објављивања у „Службеном гласнику Републике Србије“.</p>

<p>
</p>

<p>
08/5 број 022.2-10/7</p>

<p>
У Београду, 7. фебруара 2008. године</p>

<p>
Управни одбор Републичког фонда</p>

<p>
за пензијско и инвалидско осигурање</p>

<p>
Председник,</p>

<p>
др Мехо Махмутовић, с.р.</p>



