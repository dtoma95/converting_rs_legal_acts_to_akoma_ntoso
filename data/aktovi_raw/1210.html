





<p></p>

<p>На
основу члана 24. став 6. Закона о заштити од пожара („Службени гласник СР
Србије“, број 37/88),</p>

<p>Републички
секретар за унутрашње послове, доноси</p>

<p></p>

<p></p>

<p>ПРАВИЛНИК</p>

<p>


о минимуму садржине општег дела Програма обуке радника из области заштите од 
пожара </p>

<p>„Службени
гласник СРС", број 40 од 24. јула 1990. </p>

<p></p>

<p></p>

<p>Члан
1.</p>

<p>Овим правилником
прописује се минимум садржине општег дела програма за обуку радника из области
заштите од пожара у организацијама и органима, а која је утврђена у прилогу
овог правилника и чини његов саставни део. </p>

<p></p>

<p>Члан
2. </p>

<p>Овај правилник ступа
на снагу осмог дана од дана објављивања у „Службеном гласнику Социјалистичке
Републике Србије". </p>

<p></p>

<p></p>

<p>Републички
секретар,</p>

<p>
Радмило
Богдановић, с. р.</p>

	<p></p>

<p></p>

<p>МИНИМУМ
САДРЖИНЕ ОПШТЕГ ДЕЛА ПРОГРАМА ОБУКЕ РАДНИКА ИЗ ОБЛАСТИ ЗАШТИТЕ ОД ПОЖАРА</p>

<p></p>

<p>I.
ОБАВЕЗЕ ОРГАНИЗАЦИЈА И ОРГАНА У ОБЛАСТИ ЗАШТИТЕ ОД ПОЖАРА</p>

<p></p>

<p>1. Нормативно
уређивање заштите од пожара: Правилник о заштити од пожара и План
заштите од пожара. </p>

<p>2. Организовање
послова заштите од пожара: ватрогасне јединице; служба заштите од пожара;
референти за заштиту од пожара и радници задужени за организовање и спровођење
превентивних мера заштите од пожара. </p>

<p>3. Превентивне мере
заштите од пожара: уређаји,
опрема и средства за гашење пожара; уређаји и инсталације за откривање, дојаву и
гашење пожара; електричне, вентилационе, топлотне и друге инсталације; смештај
запаљивог материјала; смештај експлозивних материја, запаљивих течности и
гасова и ватрогасне страже. </p>

<p>4. Обавезе у
спровођењу мера заштите од пожара: обавезе самоуправних органа, унутрашње
контроле, пословодних органа, односно функционера који руководи државним
органом, радника са посебним правилима, обавезама и овлашћењима, односно
руководећих радника у државним органима, као и права и обавезе радника. </p>

<p>5. Одговорност за
неспровођење мера заштите од пожара: дисциплинска и материјална одговорност
радника, као и прекршајна и кривична одговорност одговорних лица. </p>

<p></p>

<p>II.
ОСНОВИ ГОРЕЊА </p>

<p></p>

<p>1. Горење чврстих
материја. </p>

<p>2. Горење течних
материја. </p>

<p>3. Горење запаљивих
гасова и пара. </p>

<p>4. Експлозије. </p>

<p></p>

<p>III.
УЗРОЦИ НАСТАЈАЊА ПОЖАРА</p>

<p></p>

<p>1. Пожари и начин
преноса топлоте и то: провођењем
(кондукцијом), додиром (конвекцијом) и зрачењем (радијацијом). </p>

<p>2. Основни узроци
настајања пожара: директан
додир са пламеном или ужареним материјалом; електрична струја; заваривање,
резање и лемљење; статички електрицитет; атмосферски електрицитет;
самозагревање и самозапаљивање; топлотно деловање сунца; механичка енергија и
паљевина. </p>

<p></p>

<p>IV.
ГАШЕЊЕ ПОЖАРА</p>

<p></p>

<p>1. Методе гашења
пожара. </p>

<p>2. Средства за
гашење пожара: вода,
пена, прах, угљен-диоксид, халони и приручна средства за гашење пожара. </p>

<p>3. Мере заштите при
гашењу пожара. </p>

<p>4. Противпожарна
опрема: ручни
и превозни противпожарни апарати – подела, намена, активирање и руковање;
постављање, чување и контрола апарата за гашење пожара; хидрантска мрежа –
хидранти, и опрема. </p>

<p></p>

<p>V.
САВРЕМЕНИ ТЕХНИЧКИ СИСТЕМИ ЗА ОТКРИВАЊЕ И ГАШЕЊЕ ПОЖАРА</p>

<p></p>

<p>1. Откривање и
дојава пожара: аутоматски
јављачи пожара – јонизациони, термички и оптички; ручни јављач пожара; преносни
путеви и сигналне централе. </p>

<p>2. Савремена опрема
и методе гашења пожара: избор типа стабилних инсталација за гашење пожара –
стабилне инсталације за гашење пожара водом, пеном, прахом, угљен-моноксидом и
халоном. </p>

<p></p>



