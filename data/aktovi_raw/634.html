

	<p>Редакцијски пречишћен текст</p>
<p></p>
<p></p>
<p></p>
<p>
На 
основу члана 160. став 1. тачка 1) Закона о пензијском и инвалидском осигурању 
(„Службени гласник РС”, бр. 34/03, 64/04 – УС, 84/04 – др. закон, 85/05, 101/05 
– др. закон и 63/06 – УС),</p>
<p>

Управни одбор Републичког фонда за пензијско и инвалидско осигурање, на седници 
одржаној 7. фебруара 2008. године, донео је</p>
<p>
</p>
<p>
СТАТУТ</p>
<p>

Републичког фонда за пензијско и инвалидско осигурање</p>
<p>

„Службени гласник РС“, бр. 
31од 
28. марта 2008, 37 од 11. априла 2008 -исправка, 
140 од 22. децембра 2014.</p>
<p>
</p>
<p>
I. 
ОСНОВНЕ ОДРЕДБЕ</p>
<p></p>
<p>
Члан 
1.</p>
<p>
Овим 
статутом ближе се уређује делокруг Републичког фонда за пензијско и инвалидско 
осигурање (у даљем тексту: Фонд), основе организације, надлежност органа Фонда и 
начин њиховог рада, коришћење средстава, основе финансијског управљања и 
ревизије, остваривање и заштита права и друга питања од значаја за рад Фонда.</p>
<p></p>
<p>

Члан 2.</p>
<p>
Фонд 
је правно лице које има статус организације за обавезно социјално осигурање, са 
правима и обавезама утврђеним законом и овим статутом и уписује се у судски 
регистар.</p>
<p>
Фонд 
је носилац права, обавеза и одговорности у правном промету у односу на средства 
којима располаже.</p>
<p>

Седиште Фонда је у Београду, Др Александра Костића број 9.</p>
<p></p>
<p>

Члан 3.</p>
<p>
Рад 
Фонда је јаван.</p>
<p>

Јавност рада обезбеђује се на начин утврђен законом и овим статутом.</p>
<p></p>
<p>
Члан 
4.</p>
<p>
Фонд 
има печат и пријемни штамбиљ.</p>
<p></p>
<p>
Члан 
5.</p>
<p>

Печат Фонда има облик круга, пречника 32 мм, у чијој средини је грб Републике 
Србије.</p>
<p>

Текст печата Фонда исписује се на српском језику ћириличким писмом у 
концентричним круговима око грба Републике Србије.</p>
<p>
У 
спољном кругу печата исписује се назив Републике Србије.</p>
<p>
У 
печату који се користи на територији аутономне покрајине, назив аутономне 
покрајине исписује се у првом следећем кругу испод назива Републике Србије.</p>
<p>
У 
следећем унутрашњем кругу исписује се назив Фонда.</p>
<p>

Назив организационе јединице исписује се у следећем кругу.</p>
<p>

Седиште Фонда, односно организационе јединице, исписује се у дну печата.</p>
<p></p>
<p>
Члан 
6.</p>
<p>
Сви 
примерци печата морају бити истоветни по садржини и величини. Сваки од примерака 
обележава се редним бројем, римском цифром која се ставља између грба Републике 
Србије и седишта Фонда.</p>
<p>
Број 
примерака печата одређује директор Фонда.</p>
<p></p>
<p>
Члан 
7.</p>
<p>
О 
потреби постојања малог печата, као и о броју примерака, величини, скраћеном 
називу Фонда, односно организационе јединице и употреби малог печата одлучује 
директор Фонда.</p>
<p>
</p>
<p>
Члан 
8.</p>
<p>

Пријемни штамбиљ Фонда је правоугаоног облика димензија 70х30 mm и садржи назив 
и седиште Фонда и рубрике за упис: датума пријема, органа, организационе 
јединице, броја под којим је акт евидентиран, броја прилога и вредности.</p>
<p>

Пријемни штамбиљ Фонда који се користи у организационим јединицама Фонда, поред 
текста из става 1. овог члана, садржи и назив и седиште организационе јединице.</p>
<p>

Текст штамбиља исписује се на српском језику, ћириличким писмом.</p>
<p></p>
<p>

Члан 9.</p>
<p>
На 
подручју организационе јединице на којој је, у складу са законом, у службеној 
употреби и језик припадника националних мањина, текст печата, односно пријемног 
штамбиља, поред текста из члана 5. односно члана 8. овог статута, садржи и текст 
исписан на језику и писму припадника националних мањина, у складу са законом.</p>
<p>

Пречник печата који се исписује на српском језику и језику и писму припадника 
националних мањина износи од 40 mm до 60 mm.</p>
<p></p>
<p>
Члан 
10.</p>
<p>
Фонд 
има заштитни знак и лого чији се облик и садржина утврђују одлуком директора 
Фонда.</p>
<p>
</p>
<p>

II. 
ДЕЛОКРУГ ФОНДА</p>
<p></p>
<p>

Члан 11.</p>
<p>
У 
Фонду се обављају послови утврђени законом и овим статутом, обезбеђују 
материјални, организациони, кадровски и други услови за спровођење система 
обавезног пензијског и инвалидског осигурања, прати и анализира систем 
пензијског и инвалидског осигурања и дају иницијативе за његово унапређење и 
развој.</p>
<p>
</p>
<p></p>
<p>
III. 
ОСНОВЕ ОРГАНИЗАЦИЈЕ И ОРГАНИ ФОНДА</p>
<p></p>
<p>

1. Основе организације Фонда</p>
<p></p>
<p>

Члан 12.</p>
<p>
Ради 
обезбеђивања законитог, непосредног, ефикасног и рационалног остваривања права 
из обавезног пензијског и инвалидског осигурања и обављања других послова 
спровођења пензијског и инвалидског осигурања, у Фонду се, на функционалном и 
територијалном принципу, образују организационе јединице:</p>
<p>
1) 
Дирекција Фонда са седиштем у Београду;</p>
<p>
2) 
Служба Дирекције Фонда у Приштини;</p>
<p>
3) 
Дирекција Покрајинског фонда са седиштем у Новом Саду;</p>
<p>
4) 
Филијала за град Београд;</p>
<p>
5) 
филијале;</p>
<p>
6) 
службе филијала и испоставе.</p>
<p>

Надлежност организационих јединица и седишта организационих јединица из става 1. 
тач. 5. и 6, као и основе унутрашње организације, уређују се актом о 
организацији Фонда.</p>
<p></p>
<p>

2. Органи Фонда</p>
<p></p>
<p>
Члан 
13.</p>
<p>

Органи Фонда јесу Управни одбор * и директор.</p>
<p>
*Службени 
гласник РС, број 140/2014</p>
<p></p>
<p>
2.1. 
Управни одбор</p>
<p></p>
<p>
Члан 
14.</p>
<p>

Управни одбор, поред послова утврђених Законом о пензијском и инвалидском 
осигурању (у даљем тексту: Закон), обавља и следеће послове:</p>
<p>
1) 
обезбеђује наменско и економично коришћење средстава Фонда и стара се о увећању 
средстава на економским основама;</p>
<p>
2) 
усваја извештај о пословању Фонда;</p>
<p>
3) 
одлучује о оснивању другог правног лица;</p>
<p>
4) 
доноси опште акте за спровођење система обавезног пензијског и инвалидског 
осигурања;</p>
<p>
5) 
предлаже акт о утврђивању професионалних болести, телесних оштећења и послова на 
којима се стаж осигурања рачуна са увећаним трајањем;</p>
<p>
6) 
одлучује о поверавању управних, аналитичких, финансијских, административних, 
техничких и других послова другим организацијама, као и о обављању тих послова 
за друге организације;</p>
<p>
7) 
доноси пословник о раду;</p>
<p>
8) 
образује радна тела;</p>
<p>
9) 
утврђује месечну накнаду члановима Управног одбора * и накнаду 
за рад чланова радних тела Управног одбора;</p>
<p>
10) 
обавља и друге послове у складу са законом, овим статутом и другим општим актима 
Фонда.</p>
<p>
*Службени 
гласник РС, број 140/2014</p>
<p></p>
<p>
Члан 
15.</p>
<p>
Брисан је 
(види члан 3. Одлуке - 140/2014-45)</p>
<p></p>
<p>Члан 16.*</p>
<p>Члану Управног одбора престаје мандат пре истека времена на које је 
именован оставком, односно разрешењем.*</p>
<p>У случају престанка мандата члану Управног одбора, пре истека времена на 
које је именован, именује се нови члан чији мандат траје онолико времена колико 
би трајао мандат члана на чије место се именује.*</p>
<p>
*Службени 
гласник РС, број 140/2014</p>
<p></p>
<p>
Члан 
17.</p>
<p>

Председник Управног одбора:</p>
<p>
1) 
представља Управни одбор;</p>
<p>
2) 
сазива седнице Управног одбора, предлаже дневни ред и председава седницама;</p>
<p>
3) 
покреће расправу о одређеним питањима из надлежности Управног одбора;</p>
<p>
4) 
потписује акте које доноси Управни одбор;</p>
<p>
5) 
потписује уговор о раду са директором Фонда и директором Покрајинског фонда;</p>
<p>
6) 
обавља и друге послове у складу са законом и овим статутом.</p>
<p></p>
<p>
Члан 
18.</p>
<p>

Заменик председника Управног одбора замењује председника за време његове 
одсутности или спречености и обавља послове које му он повери.</p>
<p></p>
<p>
Члан 
19.</p>
<p>
За 
рад Управног одбора неопходно је да седници присуствује већина* од укупног 
броја чланова Управног одбора.</p>
<p>

Управни одбор доноси одлуке већином гласова од укупног броја чланова Управног 
одбора.</p>
<p>
*Службени 
гласник РС, број 140/2014</p>
<p></p>
<p>
Члан 
20.</p>
<p>

Управни одбор може образовати радна тела ради разматрања одређених питања из 
надлежности Управног одбора.</p>
<p>

Радна тела могу бити сталног или привременог карактера.</p>
<p>
За 
чланове радних тела могу бити именовани чланови Управног одбора, као и друга 
лица.</p>
<p></p>
<p>
Брисан је 
ранији назив одељка изнад члана 21. (види члан 6. Одлуке - 140/2014-45)</p>
<p></p>
<p>

Чл. 21-24.</p>
<p>
Брисани су 
(види члан 6. Одлуке - 140/2014-45)</p>
<p></p>
<p>
2.2. 
Директор*</p>
<p>
*Службени гласник 
РС, број 140/2014</p>
<p></p>
<p>
Члан 
25.</p>
<p>

Директор Фонда, поред послова утврђених законом, обавља и следеће послове:</p>
<p>
1) 
врши наредбодавне функције за извршење финансијског плана Фонда;</p>
<p>
2) 
пласира слободна средства Фонда у складу са законом,уз 
сагласност Управног одбора*;</p>
<p>
3) 
предлаже опште акте које доноси Управни одбор;</p>
<p>
4) 
спроводи одлуке и друге опште акте које доноси** Управни одбор **;</p>
<p>
5) 
доноси опште акте и упутства у складу са законом и овим статутом;</p>
<p>
6) 
доноси решења о усклађивању вредности општег бода, о усклађивању пензија и 
новчаних накнада из пензијског и инвалидског осигурања, о усклађивању основица 
осигурања на које се обрачунава и плаћа допринос за пензијско и инвалидско 
осигурање за лица укључена у обавезно осигурање, о претходном усклађивању 
пензија за одређене категорије осигураника и о висини накнаде погребних 
трошкова;</p>
<p>
7) 
координира рад Дирекције Фонда и Покрајинског фонда;</p>
<p>
8) 
одлучује о заснивању радног односа, као и о правима, обавезама и одговорности 
запослених у Фонду;</p>
<p>
9) 
обезбеђује остваривање јавности рада Фонда;</p>
<p>
10) 
обавља и друге послове у складу са законом, овим статутом и другим актима Фонда.</p>
<p>
*Службени гласник РС, број 37/2008</p>
<p>
**Службени гласник 
РС, број 140/2014</p>
<p></p>
<p>
Члан 
26.</p>
<p>

Директор Покрајинског фонда обавља следеће послове:</p>
<p>
1) 
одлучује у другом степену и у поступку ревизије првостепених решења о правима из 
пензијског и инвалидског осигурања;</p>
<p>
2) 
одлучује о заснивању радног односа, као и о правима, обавезама и одговорности 
запослених у Покрајинском фонду у складу са општим актима Фонда;</p>
<p>
3) 
подноси иницијативу директору Фонда за измену општих аката Фонда;</p>
<p>
4) 
обавља и друге послове у складу са законом, овим статутом и другим актима Фонда.</p>
<p></p>
<p>
Члан 
27.</p>
<p>

Управни одбор доноси одлуку о спровођењу конкурса за именовање директора Фонда, 
односно одлуку о покретању иницијативе за именовање директора Покрајинског 
фонда, најкасније три месеца пре истека мандата.</p>
<p></p>
<p>

Члан 28.</p>
<p>
За 
директора Фонда може бити именовано лице које има правни или економски факултет 
и најмање шест година радног искуства.</p>
<p></p>
<p>
Члан 
29.</p>
<p>
За 
директора Покрајинског фонда може бити именовано лице које има правни или 
економски факултет и најмање шест година радног искуства.</p>
<p></p>
<p>

Члан 30.</p>
<p>

Директор Фонда учествује у раду Управног одбора * без права 
одлучивања.</p>
<p>
*Службени гласник 
РС, број 140/2014</p>
<p></p>
<p>

Члан 31.</p>
<p>

Директор Фонда може бити разрешен дужности и пре времена на које је именован, 
ако функцију директора не врши у складу са законом, овим статутом и другим 
општим актима Фонда, ако му престане радни однос у складу са законом или поднесе 
захтев за разрешење.</p>
<p></p>
<p>

Члан 32.</p>
<p>

Директор Покрајинског фонда може бити разрешен дужности и пре времена на које је 
именован, ако функцију директора не врши у складу са законом, овим статутом и 
другим општим актима Фонда, ако му престане радни однос у складу са законом, ако 
поднесе захтев за разрешење, као и на образложени предлог надлежног органа АП 
Војводина или директора Фонда.</p>
<p></p>
<p>

Члан 33.</p>
<p>

Управни одбор разрешава дужности директора Фонда уз претходну сагласност Владе, 
а директора Покрајинског фонда уз сагласност надлежног органа АП Војводина.</p>
<p></p>
<p>

Члан 34.</p>
<p>

Директор Фонда има два заменика који га замењују за време његове одсутности или 
спречености и обављају послове које им он повери.</p>
<p>

Директор Фонда има помоћнике и саветнике.</p>
<p>

Ближи услови за постављење заменика, помоћника и саветника утврђују се актом о 
унутрашњој организацији и систематизацији послова у Фонду.</p>
<p></p>
<p>

Члан 35.</p>
<p>

Директор Фонда може генералним, односно појединачним пуномоћјем своје овлашћење 
за потписивање пренети на друга лица.</p>
<p>

Директор Фонда може одређене послове из своје надлежности пренети на руководеће 
и друге стручне раднике у Фонду.</p>
<p></p>
<p>
Члан 
36.</p>
<p>

Директор Покрајинског фонда може генералним, односно појединачним пуномоћјем 
своје овлашћење за потписивање пренети на друга лица.</p>
<p>

Директор Покрајинског фонда може одређене послове из своје надлежности пренети 
на руководеће и друге стручне раднике у Покрајинском фонду.</p>
<p>
</p>
<p>
IV. 
КОРИШЋЕЊЕ СРЕДСТАВА И ОСНОВЕ ФИНАНСИЈСКОГ УПРАВЉАЊА И РЕВИЗИЈЕ У ФОНДУ</p>
<p></p>
<p>

Члан 37.</p>
<p>

Средства за обавезно пензијско и инвалидско осигурање користе се за намене 
предвиђене финансијским планом Фонда, у складу са законом и овим статутом.</p>
<p></p>
<p>
Члан 
38.</p>
<p>

Финансијско пословање Фонда обухвата израду финансијског плана, праћење 
остваривања прихода и извршавање расхода, вођење књиговодства и евиденција о 
финансијском пословању и средствима Фонда, израду извештаја о финансијском 
пословању и израду годишњег обрачуна.</p>
<p></p>
<p>

Члан 39.</p>
<p>
У 
Фонду се, ради остваривања циљева утврђених законом којим се уређује буџетски 
систем, образује интерна ревизија која је функционално и организационо 
независна, чија се надлежност и седиште одређују општим актом о организацији и 
систематизацији послова у Фонду.</p>
<p></p>
<p>
Члан 
40.</p>
<p>
Фонд 
у складу са законом и овим статутом има подрачуне консолидованог рачуна Трезора 
и подрачуне за посебне намене.</p>
<p>
На 
подрачуне Дирекције Фонда преносе се средства са уплатних рачуна на које се 
уплаћују доприноси за пензијско и инвалидско осигурање са територије Републике 
без аутономних покрајина, са територије АП Косово и Метохија и са подрачуна 
Покрајинског фонда.</p>
<p>
Ради 
евиденције о оствареним средствима, на подрачун Покрајинског фонда преносе се 
средства са уплатних рачуна на које се уплаћују доприноси за пензијско и 
инвалидско осигурање са територије АП Војводина.</p>
<p>
Са 
подрачуна Дирекције Фонда, на подрачуне Покрајинског фонда, Службе Дирекције 
Фонда у Приштини и подрачуне филијала Фонда, преносе се средстава за спровођење 
пензијског и инвалидског осигурања на њиховом подручју.</p>
<p></p>
<p>
Члан 
41.</p>
<p>
Ради 
остваривања права осигураника и корисника у филијалама и службама филијала, могу 
се отворити акредитиви на које се преносе средства са подрачуна Дирекције Фонда, 
Покрајинског фонда, Службе Дирекције Фонда у Приштини, односно филијале.</p>
<p>

Актом о организацији Фонда одређују се филијале које могу отворити подрачун, 
односно акредитив.</p>
<p>

Директор Фонда овлашћује директора Покрајинског фонда и руководеће раднике у 
Дирекцији Фонда, Служби Дирекције Фонда у Приштини, Филијали за град Београд и 
филијалама да располажу средствима на подрачуну и да учествују у платном 
промету.</p>
<p>

Директор Покрајинског фонда своје овлашћење из става 3. овог члана може пренети 
на руководеће раднике у Дирекцији Покрајинског фонда и филијалама на територији 
АП Војводина.</p>
<p></p>
<p>
Члан 
42.</p>
<p>

Приходи остварени од имовине којом Фонд располаже, од новчаних средстава 
остварених продајом домаћих акција и осталог капитала, приходи од камате на 
финансијска улагања и од продаје и промета хартија од вредности, користе се у 
складу са законом за намене утврђене финансијским планом Фонда.</p>
<p>
</p>
<p>
V. 
ОСТВАРИВАЊЕ И ЗАШТИТА ПРАВА</p>
<p></p>
<p>
Члан 
43.</p>
<p>
За 
решавање о правима из пензијског и инвалидског осигурања, пензијском стажу и 
утврђивању својства осигураника (у даљем тексту: права из пензијског и 
инвалидског осигурања) и правима из пензијског и инвалидског осигурања применом 
међународних уговора о социјалном осигурању закључених са државама које су, као 
републике, биле у саставу СФРЈ, у првом степену, надлежна је филијала на чијем 
је подручју осигураник био последњи пут осигуран.</p>
<p>
У 
случају да је од престанка осигурања до покретања поступка протекло 12 месеци, 
за решавање о правима из става 1. овог члана надлежна је филијала на чијем 
подручју лице које подноси захтев за покретање поступка има пребивалиште.</p>
<p></p>
<p>

Члан 44.</p>
<p>
За 
решавање о правима из пензијског и инвалидског осигурања применом међународних 
уговора о социјалном осигурању, изузев међународних уговора закључених са 
државама које су, као републике, биле у саставу СФРЈ, у првом степену је 
надлежна Дирекција Фонда, односно Дирекција Покрајинског фонда.</p>
<p></p>
<p>
Члан 
45.</p>
<p>

Решење о правима из пензијског и инвалидског осигурања у првом степену доноси 
директор филијале.</p>
<p>

Директор филијале може овластити друге руководеће раднике у филијали за доношење 
решења из става 1. овог члана.</p>
<p>

Решење о правима из пензијског и инвалидског осигурања применом међународних 
уговора о социјалном осигурању, изузев међународних уговора закључених са 
државама које су, као републике, биле у саставу СФРЈ, у првом степену доноси 
руководилац организационе јединице надлежне за пензијско и инвалидско осигурање 
по међународним уговорима у Дирекцији фонда, односно руководилац у Дирекцији 
Покрајинског фонда.</p>
<p>

Руководилац организационе јединице у Дирекцији Фонда, односно руководилац у 
Дирекцији Покрајинског фонда може овластити друге руководеће раднике у дирекцији 
за доношење решења из става 3. овог члана.</p>
<p></p>
<p>
Члан 
46.</p>
<p>

Првостепено решење подлеже претходној контроли коју врши лице одређено актом о 
унутрашњој организацији и систематизацији послова у Фонду.</p>
<p></p>
<p>

Члан 47.</p>
<p>
За 
решавање о правима из пензијског и инвалидског осигурања у другом степену и у 
поступку ревизије надлежна је Дирекција Фонда, односно Дирекција Покрајинског 
фонда.</p>
<p></p>
<p>
Члан 
48.</p>
<p>

Решење о правима из пензијског и инвалидског осигурања у другом степену и у 
поступку ревизије доноси руководилац организационе јединице у Дирекцији Фонда 
надлежне за остваривање права из пензијског и инвалидског осигурања, односно 
директор Покрајинског фонда.</p>
<p>

Руководилац организационе јединице у Дирекцији Фонда, односно директор 
Покрајинског фонда може овластити друге руководеће раднике у Дирекцији, односно 
Покрајинском фонду за доношење решења из става 1. овог члана.</p>
<p></p>
<p>
Члан 
49.</p>
<p>
О 
извршеном усклађивању пензија и новчаних накнада по прописима о пензијском и 
инвалидском осигурању, кориснику се посебно не доноси решење, већ се даје 
писмено обавештење на чеку којим се врши исплата усклађене пензије, односно 
новчане накнаде.</p>
<p>

Решење о усклађивању пензија доноси се на захтев корисника права, односно по 
службеној дужности.</p>
<p></p>
<p>

Члан 50.</p>
<p>

Поводом сукоба надлежности у поступку за остваривање права одлучује директор 
Фонда, односно директор Покрајинског фонда.</p>
<p>
</p>
<p>
VI. 
ЈАВНОСТ РАДА</p>
<p></p>
<p>
Члан 
51.</p>
<p>

Јавност рада Фонда остварује се пружањем информација осигураницима и корисницима 
у вези са правима из обавезног пензијског и инвалидског осигурања, као и 
органима и организацијама заинтересованим за рад Фонда.</p>
<p>

Седнице Управног одбора Фонда су отворене за медије, осим ако се ради о питањима 
за која Управни одбор одлучи да се расправа и одлучивање обавља без присуства 
јавности.</p>
<p>

Јавност рада се остварује путем средстава јавног информисања, одржавањем 
конференција за новинаре, објављивањем аката у складу са Законом и овим 
статутом, представљањем Фонда на Интернету, саопштењима за јавност и другим 
информацијско-телекомуникационим средствима.</p>
<p>Ради информисања јавности 
Фонд издаје информативно гласило у електронској, односно штампаној форми.*</p>
<p>Програмска концепција 
информативног гласила као и услови његовог издавања уређују се актом Фонда.*</p>
<p>Ради информисања запослених 
Фонд издаје билтен у електронској форми.*</p>
<p>
*Службени гласник 
РС, број 140/2014</p>
<p></p>
<p>

Члан 52.</p>
<p>

Подаци и документација чије би саопштавање могло да штети интересима и пословном 
угледу Фонда, односно интересима физичког лица на кога се подаци односе, 
представљају пословну тајну.</p>
<p>

Начин руковања подацима и документима који представљају пословну тајну, заштита 
пословне тајне, повреда чувања пословне тајне и одговорност, утврђују се актом 
Фонда.</p>
<p></p>
<p>

</p>
<p>
VII. 
ПРЕЛАЗНЕ И ЗАВРШНЕ ОДРЕДБЕ</p>
<p></p>
<p>

Члан 53.</p>
<p>
До 
доношења општих аката Фонда из члана 65. Закона о изменама и допунама Закона о 
пензијском и инвалидском осигурању („Службени гласник РС”, број 85/05), осим 
акта о организацији Фонда, примењиваће се општи акти Републичког фонда за 
пензијско и инвалидско осигурање запослених, Одлука о начину утврђивања 
доприноса за осигуранике којима се својство осигураника утврђује по истеку рока 
за подношење пријаве на осигурање, односно када допринос није утврђен и наплаћен 
од стране органа надлежног за послове јавних прихода Републичког фонда за 
пензијско и инвалидско осигурање самосталних делатности и Одлука о утврђивању 
доприноса за осигуранике којима се својство осигураника утврђује по истеку рока 
до подношења пријаве на осигурање Републичког фонда за пензијско и инвалидско 
осигурање пољопривредника, донетих на основу Закона.</p>
<p></p>
<p>

Члан 54.</p>
<p>
До 
доношења општих аката из члана 25. став 1. тачка 5) овог статута примењиваће се 
општи акти Републичког фонда за пензијско и инвалидско осигурање запослених, 
донети на основу закона.</p>
<p>

Изузетно од става 1. овог члана, поступак по захтевима за решавање о правима 
запослених Републичког фонда за пензијско и инвалидско осигурање запослених, 
Републичког фонда за пензијско и инвалидско осигурање самосталних делатности и 
Републичког фонда за пензијско и инвалидско осигурање пољопривредника, окончаће 
се на начин и под условима утврђеним општим актом по коме је поступак покренут.</p>
<p>
</p>
<p>
Члан 
55.</p>
<p>
До 
обезбеђења печата и пријемног штамбиља Фонда, у складу са законом и овим 
статутом, у обављању послова из делокруга Фонда користиће се печат и штамбиљ 
чија је намена, садржина и изглед утврђена Статутом Републичког фонда за 
пензијско и инвалидско осигурање запослених („Службени гласник РС”, бр. 89/03 и 
44/05).</p>
<p></p>
<p>

Члан 56.</p>
<p>
Овај 
статут, по добијању сагласности Владе, објављује се у „Службеном гласнику 
Републике Србије” и ступа на снагу осмог дана од дана објављивања.</p>
<p>
</p>
<p>
</p>
<p>
08/5 
број 022.2-10/6</p>
<p>
У 
Београду, 7. фебруара 2008. године</p>
<p>

Управни одбор Републичког фонда</p>
<p>
за 
пензијско и инвалидско осигурање</p>
<p>

Председник,</p>
<p>
др
Мехо Махмутовић, с.р</p>
<p>
</p>

