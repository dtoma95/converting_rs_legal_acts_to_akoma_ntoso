




	Редакцијски пречишћен текст
<p>
</p>
<p>
На 
основу члана 41. став 3. Закона о туризму („Службени гласник РС”, број 36/09),
</p>
<p>

Министар економије и регионалног развоја доноси</p>
<p>

</p>
<p>

ПРАВИЛНИК</p>
<p>

о садржини и начину истицања туристичке сигнализације</p>
<p>

"Службени гласник РС", бр. 22 од 9. априла 2010, 

102 од 31. децембра 2011.</p>
<p>

</p>
<p>

I.


УВОДНЕ ОДРЕДБЕ</p>
<p>

</p>
<p>
Члан 1.</p>
<p>

Овим правилником прописују се садржина и начин истицања туристичке 
сигнализације. </p>
<p>

</p>
<p>
Члан 2.</p>
<p>

Туристичке атракције, као и садржаји туристичке понуде, обележавају се 
одговарајућим симболима и знацима, у складу са законом којим се уређује туризам.</p>
<p>

Туристичка сигнализација је намењена обавештавању учесника у саобраћају о 
туристичким атракцијама и садржајима туристичке понуде у оквиру туристичког 
простора или туристичке дестинације (у даљем тексту: туристичко одредиште).
</p>
<p>

</p>
<p>
Члан 3.</p>
<p>

Туристичка одредишта до којих је приступ лако доступан широком кругу корисника 
туристичких услуга, која располажу са паркиралишним местима и санитарним 
просторијама и која имају организован прихват гостију и обезбеђен приступ 
туристима са посебним потребама означавају се туристичком сигнализацијом. 
</p>
<p>

</p>
<p>
II. САДРЖИНА ТУРИСТИЧКЕ СИГНАЛИЗАЦИЈЕ</p>
<p>

</p>
<p>

1. Знакови туристичке сигнализације</p>
<p>

</p>
<p>
Члан 4.</p>
<p>

Туристичку сигнализацију чине:</p>
<p>

1) знакови за усмеравање према туристичким одредиштима;</p>
<p>

2) знакови за пружање информација о туристичким одредиштима;</p>
<p>

3) знакови за изразе добродошлице;</p>
<p>

4) знакови за усмеравање туриста у пешачким зонама;</p>
<p>

5) знакови за усмеравање бициклиста;</p>
<p>

6) знакови за усмеравање туриста на планинарским стазама и стазама у природи.</p>
<p>

Поред знакова из става 1. овог члана, за означавање туристичких одредишта 
користе се и знакови обавештења за вођење саобраћаја у зони раскрснице на којима 
називи и симболи туристичких одредишта могу да се налазе у облику посебног поља 
или уметнуте основе. </p>
<p>

</p>
<p>
Члан 5.</p>
<p>

Знакови туристичке сигнализације могу садржати натпис, симбол, стрелицу која 
означава правац кретања, ликовни или графички приказ туристичког одредишта, као 
и информације о садржају туристичке понуде.</p>
<p>

За означавање културно-историјских знаменитости и објеката на знаковима 
туристичке сигнализације, уместо симбола се може користити фотографски приказ у 
више боја. </p>
<p>

</p>
<p>
Члан 6.</p>
<p>

Називи туристичких одредишта и друге информације на знаковима туристичке 
сигнализације исписују се на српском језику ћириличким писмом и најмање на 
једном страном језику.</p>
<p>

На подручјима Републике Србије на којима живе припадници националних мањина, 
називи туристичких одредишта и друге информације на знаковима туристичке 
сигнализације исписују се и на језицима и писмима националних мањина, у складу 
са законом којим се уређује службена употреба језика и писма. </p>
<p>

</p>
<p>
Члан 7.</p>
<p>

Исписивање назива туристичких одредишта и других информација на знаковима 
туристичке сигнализације, у погледу облика и врсте слова и бројева, врши се у 
складу са прописима којима се уређује саобраћај на путевима. </p>
<p>

</p>
<p>
Члан 8.</p>
<p>

Величина знакова и распоред елемената на знаку мора бити према прописаним 
стандардима, ако овим правилником није другачије одређено. </p>
<p>

</p>
<p>
Члан 9.</p>
<p>

Знакови туристичке сигнализације морају бити светлоодбојни или осветљени и 
усаглашени са осталим знаковима уз које се постављају. </p>
<p>

</p>
<p>
Члан 10.</p>
<p>

Симболи који ближе одређују карактеристичан објекат на који се односе или 
садржај туристичке понуде, а користе се на знаковима туристичке сигнализације 
или самостално, припадају групи симбола који се примењују на саобраћајним 
знаковима обавештења или групи графичких симбола за општу употребу.</p>
<p>

Знак туристичке сигнализације може садржати највише шест симбола. </p>
<p>

</p>
<p>
Члан 11.</p>
<p>

На знаковима туристичке сигнализације не могу се налазити натписи или симболи 
који служе за рекламирање туристичких или других садржаја.</p>
<p>

</p>
<p>

2. Знакови за усмеравање према туристичким одредиштима</p>
<p>

</p>
<p>
Члан 12.</p>
<p>

Знакови за усмеравање према туристичким одредиштима су:</p>
<p>

1) знак ,,туристички стреласти путоказ”;</p>
<p>

2) знак ,,туристичка путоказна табла”;</p>
<p>

3) знак ,,туристичка информациона табла”. </p>
<p>

</p>
<p>
Члан 13.</p>
<p>

Знак ,,туристички стреласти путоказ” означава правац према једном туристичком 
одредишту.</p>
<p>

Знак из става 1. овог члана садржи текст и симболе, односно само симболе. 
</p>
<p>

Знак може да садржи следеће комбинације текста и симбола:</p>
<p>

1) један симбол и један натпис;</p>
<p>

2) један симбол и два натписа;</p>
<p>

3) највише три симбола.</p>
<p>

На знаку може бити исписано растојање до означеног туристичког одредишта.</p>
<p>

На знаку се не исписује број пута. </p>
<p>

</p>
<p>
Члан 14.</p>
<p>

Знак ,,туристичка путоказна табла” означава правац пута према туристичком 
одредишту.</p>
<p>

Знак из става 1. овог члана је правоугаоног облика и садржи један симбол, 
највише два натписа и стрелицу која означава кретање право, лево или десно.
</p>
<p>

Натпис или натписи морају бити постављени у средини знака, између стрелице и 
симбола. </p>
<p>

</p>
<p>
Члан 15.</p>
<p>

Знак ,,туристичка информациона табла” садржи информације о туристичком 
одредишту.</p>
<p>

Знак из става 1. овог члана има облик правоугаоника или квадрата и садржи назив 
туристичког одредишта, симбол и удаљеност до туристичког одредишта. На знаку 
могу бити исписани и називи објеката у оквиру туристичког одредишта или 
детаљније објашњење везано за туристичко одредиште.</p>
<p>

Уколико више туристичких одредишта чине заједничку туристичку целину, на 
знаковима из става 1. овог члана може се у једном реду на почетку табле, 
исписати назив заједничке туристичке целине.</p>
<p>

Уколико се туристичка информациона табла поставља у зони раскрснице у доњем делу 
табле може се исписати удаљеност од раскрснице и стрелица за смер кретања.
</p>
<p>

</p>
<p>

3. Знакови за пружање информација о туристичким одредиштима</p>
<p>

</p>
<p>
Члан 16.</p>
<p>

Знакови за пружање информација о туристичким одредиштима су:</p>
<p>

1) знак ,,садржај туристичке понуде”;</p>
<p>

2) знак ,,туристички пут”;</p>
<p>

3) знак ,,туристичке информације”. </p>
<p>

</p>
<p>
Члан 17.</p>
<p>

Знак ,,садржај туристичке понуде” означава садржај туристичке понуде у оквиру 
туристичког одредишта.</p>
<p>

Знак из става 1. овог члана је правоугаоног облика. Знак садржи назив 
туристичког одредишта и симболе који означавају садржај туристичке понуде. Назив 
туристичког одредишта исписује се у горњем делу знака. Знак може садржати 
ликовни, графички или фотографски приказ који симболизује туристичко одредиште.</p>
<p>
Највећа дозвољена површина знака из става 1. овог члана је 6 m2.</p>
<p>

За исписивање назива туристичког одредишта користе се слова висине (H) према 
прописаним стандардима. </p>
<p>

</p>
<p>
Члан 18.</p>
<p>

Знак ,,туристички пут” означава место на путу од којег је пут или његов део 
промовисан од стране Туристичке организације Србије (у даљем тексту: ТОС) за 
туристички пут (панорамски путеви, путеви вина, стазе здравља, планински путеви, 
путеви културе, бициклистички путеви, стазе, руте и сл.).</p>
<p>

Знак из става 1. овог члана је правоугаоног облика и садржи симбол или графички 
приказ, као и врсту и назив туристичког пута из става 1. овог члана.</p>
<p>
Највећа дозвољена површина знака из става 1. овог члана је 6 m2.</p>
<p>

Основа знака ,,туристички пут” и симболи на знаку су браон боје. Оквир, натписи 
и уметнута основа за симболе су беле боје. Графички приказ на знаку ,,туристички 
пут” може да буде у више боја. </p>
<p>

</p>
<p>
Члан 19.</p>
<p>

Знак ,,туристичке информације” садржи детаљније информације које су намењене 
туристима о граду, општини, туристичком простору, туристичкој дестинацији, 
туристичком месту или туристичкој локацији.</p>
<p>

Знак из става 1. овог члана може садржати и сервисне информације (на пример: 
назив, категорија, адреса, бројеви телефона хотела и других категорисаних 
објеката; назив, адреса, бројеви телефона ресторана; назив, адреса, бројеви 
телефона сервиса, и сл.) за кориснике туристичких услуга.</p>
<p>

Знак из става 1. овог члана је правоугаоног облика и подељен је на два водоравна 
поља. Поље у горњем делу знака је максималне висине 40 cm и садржи натпис 
,,туристичке информације”.</p>
<p>

Поље у доњем делу знака из става 1. овог члана садржи ликовне, графичке, 
картографске или фотографске приказе и писане информације о туристичкој понуди 
града, општине, туристичког подручја, туристичког места или туристичког 
локалитета. Уколико знак садржи и сервисне информације, поље у доњем делу знака 
дели се на три уздужна поља, тако да два бочна поља заједно чине 1/3 целог поља. 
Сервисне информације се исписују у бочним пољима.</p>
<p>

Када знак из става 1. овог члана садржи само ликовни, графички или фотографски 
приказ о туристичкој понуди, на знаку може бити исписан само назив туристичког 
одредишта.</p>
<p>
Највећа дозвољена површина знака из става 1. овог члана је 10 m2 у 
насељу и 20 m2 изван насеља.</p>
<p>

Садржај туристичке информационе табле може да буде представљен и у електронском 
облику.</p>
<p>

Знак ,,туристичке информације” има основу знака беле боје, оквир, линије које 
деле поља и поље на коме се исписује текст ,,туристичке информације” су браон 
боје – текст ,,туристичке информације” исписује се белом бојом – ликовни, 
графички, картографски, фотографски прикази и писане информације могу бити 
приказани у више боја. </p>
<p>

</p>
<p>
Члан 20.</p>
<p>

Боје знакова из чл. 13, 14, 15. и 17. овог правилника одређују се у зависности 
од значаја туристичког одредишта на који се знак односи:</p>
<p>

1) за туристичка одредишта од изузетног и великог значаја основа знака је смеђе 
(браон) боје, оквир, натписи и уметнута основа на којој се налази симбол су беле 
боје;</p>
<p>

2) за туристичка одредишта од локалног значаја основа знака је беле боје, оквир 
и натписи црне боје, а симбол браон боје. </p>
<p>

</p>
<p>

4. Знакови за изразе добродошлице</p>
<p>

</p>
<p>
Члан 21.</p>
<p>

Знакови за израз добродошлице су знак ,,добродошли”и знак ,,довиђења”.</p>
<p>

Знак ,,добродошли” је правоугаоног облика и садржи натпис за израз добродошлице 
на улазу у Републику Србију или у туристичку дестинацију.</p>
<p>

Знак за израз добродошлице у Републику Србију садржи натпис ,,Република Србија”, 
мали грб Републике Србије и текст ,,добродошли”.</p>
<p>

Знак ,,довиђења” је правоугаоног облика и садржи натпис ,,Република Србија” и 
текст ,,довиђења”.</p>
<p>

Знак ,,добродошли” у туристичку дестинацију је правоугаоног облика и садржи 
назив туристичке дестинације и натпис ,,добродошли”. Знак за израз добродошлице 
у туристичку дестинацију може садржати симбол, ликовни, графички или фотографски 
приказ.</p>
<p>

Знак ,,довиђења” је правоугаоног облика и садржи назив туристичке дестинације и 
натпис ,,довиђења”.</p>
<p>

Највећа дозвољена површина знакова за израз добродошлице је:</p>
<p>
1) 16 m2 за знакове за израз добродошлице који се постављају на улазу 
и излазу из Републике Србије, и</p>
<p>
2) 6 m2 за знакове за израз добродошлице који се постављају на улазу 
и излазу из туристичке дестинације. </p>
<p>

</p>
<p>
Члан 22.</p>
<p>

Знакови за израз добродошлице у Републику Србију имају основу знакова плаве 
боје, оквир и натписи су беле боје, а симболи се налазе на уметнутој основи беле 
боје.</p>
<p>

Знакови за израз добродошлице у туристичку дестинацију изузетног и великог 
значаја имају основу знакова браон боје, оквир и натписи су беле боје, а симболи 
се налазе на уметнутој основи беле боје.</p>
<p>

Знакови за израз добродошлице у остале туристичке дестинације имају основу 
знакова беле боје, оквир и натписи су браон боје, а симболи се налазе на 
уметнутој основи беле боје. </p>
<p>

</p>
<p>

5. Знакови за усмеравање туриста у пешачким зонама</p>
<p>

</p>
<p>
Члан 23.</p>
<p>

Знакови за усмеравање туриста у пешачким зонама су:</p>
<p>

1) знак ,,културно-историјска знаменитост”;</p>
<p>

2) знак ,,природна знаменитост”;</p>
<p>

3) знак ,,угоститељски објекат”;</p>
<p>

4) знак ,,јавни објекат”. </p>
<p>

</p>
<p>
Члан 24.</p>
<p>

Знак ,,културно-историјска знаменитост” означава правац према културним или 
историјским знаменитостима, споменицима или објектима у насељу (споменици 
културе, просторне и културно-историјске целине, археолошка налазишта, верски 
објекти, библиотеке и сл.). </p>
<p>

</p>
<p>
Члан 25.</p>
<p>

Знак ,,природна знаменитост” означава правац према природној знаменитости или 
објектима у насељу (ботаничка башта, зоолошки врт, акваријум и сл.) или према 
природној знаменитости или објектима у заштићеном природном добру. </p>
<p>

</p>
<p>
Члан 26.</p>
<p>

Знак ,,угоститељски објекат” означава правац према категорисаним угоститељским 
објектима, хостелима и ресторанима у насељу. На знаку се исписује врста објекта 
(хотел, мотел и сл.) и назив објекта. </p>
<p>

</p>
<p>
Члан 27.</p>
<p>

Знак ,,јавни објекат” означава правац према јавним објектима у насељу као и 
правац према делу града, насељу, тргу. </p>
<p>

</p>
<p>
Члан 28.</p>
<p>

Знакови за усмеравање туриста у пешачким зонама имају правоугаони облик и садрже 
један симбол, највише два натписа и стрелицу која означава правац кретања.</p>
<p>

Натпис или натписи морају бити постављени у средини знака, између стрелице и 
симбола. Поље са симболом се одваја усправном линијом од поља са натписом.
</p>
<p>

</p>
<p>
Члан 29.</p>
<p>

Боја знакова за усмеравање туриста у пешачким зонама одређује се на следећи 
начин:</p>
<p>

1) знак ,,културно-историјска знаменитост” има основу знака смеђе (браон) боје, 
оквир, натписи, стрелица и симбол су беле боје;</p>
<p>

2) знак ,,природна знаменитост” има основу знака зелене боје, оквир, натписи и 
стрелица су беле боје, а симбол на знаку је зелене боје на уметнутој основи беле 
боје;</p>
<p>

3) знак ,,угоститељски објекат” има основу знака плаве боје, оквир, натписи и 
стрелица су беле боје а симбол на знаку је плаве боје на уметнутој основи беле 
боје;</p>
<p>

4) знак ,,јавни објекат” има основу знака беле боје, оквир, натписи и стрелица 
су црне боје, а симбол црне боје на уметнутој основи беле боје – назив тржних 
центара и сајмова може се исписати контурном линијом;</p>
<p>

На знаковима за усмеравање туриста у пешачким зонама, може се поставити симбол 
црвене боје, као ознака објекта „хитне медицинске помоћи”. </p>
<p>

</p>
<p>

6. Знакови за усмеравање бициклиста</p>
<p>

</p>
<p>
Члан 30.</p>
<p>

Знакови за усмеравање бициклиста су знак ,,бициклистичка путоказна табла” и знак 
,,бициклистичка информациона табла”. </p>
<p>

</p>
<p>
Члан 31.</p>
<p>

Знак ,,бициклистичка путоказна табла” означава правац према туристичком 
одредишту на бицилистичком путу, стази или рути.</p>
<p>

Знак из става 1. овог члана је правоугаоног облика димензија 100x20 cm и садржи 
највише два симбола, највише два натписа и удаљеност до туристичког одредишта. У 
доњем делу знака могу се исписати допунске информације намењене бициклистима, на 
површини чије димензије могу износити 100x4 cm. </p>
<p>

Натпис или натписи морају бити постављени у средини знака, између симбола и 
удаљености до туристичког одредишта.</p>
<p>

Изузетно од става 2. овог члана на бицилистичком путу, стази или рути, може се 
користити знак ,,бициклистичка путоказна табла” правоугаоног облика, димензија 
32x16 cm који садржи два симбола (пиктограми) за означавање (индикацију) броја и 
назива бициклистичког пута. </p>
<p>

</p>
<p>
Члан 32.</p>
<p>

Знак ,,бициклистичка информациона табла” садржи информације о бицилистичком 
путу, стази или рути и туристичким одредиштима на бицилистичком путу, стази или 
рути.</p>
<p>

Знак из става 1. овог члана има облик правоугаоника, димензија основе 200 cm и 
висине 170 cm и садржи назив туристичког одредишта, симбол и удаљеност до 
туристичког одредишта. Информације о бицилистичком путу, стази или рути и 
туристичким одредиштима на бицилистичком путу, могу бити приказане у текстуалном 
и графичком облику.</p>
<p>

Када се знак ,,бициклистичка информациона табла” поставља на улазу у Републику 
Србију у горњем делу знака садржи натпис за израз добродошлице на улазу у 
Републику Србију.</p>
<p>

Уколико се бициклистичка информациона табла поставља у зони раскрснице у доњем 
делу табле може се исписати удаљеност од раскрснице и стрелица за смер кретања.
</p>
<p>

</p>
<p>
Члан 33.</p>
<p>

Знак ,,бициклистичка путоказна табла” има основу знака плаве боје, натписи и 
симболи су беле боје. Основна боја допунске површине је црвена за главне 
бициклистичке стазе, зелена за алтернативне бициклистичке стазе и љубичаста за 
локалне бициклистичке стазе. Текст на допунским површинама исписује се белом 
бојом.</p>
<p>

Знак ,,бициклистичка информациона табла” има основу знака плаве боје, натписи су 
беле боје. Симболи и графички прикази могу бити приказани у више боја. 
</p>
<p>

</p>
<p>

7. Знакови за усмеравање туриста на планинарским стазама и стазама у природи</p>
<p>

</p>
<p>
Члан 34.</p>
<p>

Знак ,,планинарски стреласти путоказ” означава правац према туристичком 
одредишту на планинарским стазама и стазама у природи.</p>
<p>

Знак из става 1. овог члана има облик стреластог путоказа, димензија основе 100 
cm и висине 16 cm и садржи текст и симболе, односно само текст или само симболе 
којима се ближе одређује врста стазе, садржаји туристичке понуде, као и друге 
информације које су намењене туристима. </p>
<p>

</p>
<p>
Члан 35.</p>
<p>

Знак ,,планинарски стреласти путоказ” има основу знака жуте боје када се 
израђује од метала или пластике, односно природну боју дрвета када се израђује 
од дрвета. Натписи на знаку су црне боје, а симболи могу бити у више боја.
</p>
<p>

</p>
<p>

</p>
<p>
III. НАЧИН ИСТИЦАЊА ТУРИСТИЧКЕ СИГНАЛИЗАЦИЈЕ</p>
<p>

</p>
<p>
Члан 36.</p>
<p>

Истицање туристичке сигнализације којом се означавају туристичка одредишта врши 
се у складу са са законом којим се уређује туризам, као и у складу са прописима 
којима се уређује планирање и изградња објеката, прописима којима се уређује 
безбедност саобраћаја на путевима и прописима којима се уређују јавни путеви.
</p>
<p>

</p>
<p>
Члан 37.</p>
<p>

Истицање туристичке сигнализације обухвата доношење програма постављања 
туристичке сигнализације, израду пројеката постављања туристичке сигнализација, 
постављање туристичке сигнализације и контролу стања туристичке сигнализације.</p>
<p>

Истицање туристичке сигнализације врши се на начин којим се обезбеђује 
континуитет у означавању туристичких одредишта. </p>
<p>

</p>
<p>
Члан 38.</p>
<p>

Знакови туристичке сигнализације се постављају у близини туристичких одредишта, 
а најмање на последњој раскрсници са приступним путем који води директно до 
туристичког одредишта.</p>
<p>

За туристичка одредишта од изузетног и великог значаја, знакови туристичке 
сигнализације могу да се поставе и на претходним важним раскрсницама, као и дуж 
путних праваца. </p>
<p>

</p>
<p>
Члан 39.</p>
<p>

Уколико знак ,,туристичка информациона табла” претходи путоказима и путоказним 
таблама, поставља се самостално, и то највише два знака на различитим 
растојањима од путоказа и путоказних табли, на сваком од прилазних путева ка 
туристичком одредишту на које упућује. </p>
<p>

</p>
<p>
Члан 40.</p>
<p>

Знак ,,туристички пут” поставља се на почетној и крајњој тачки пута или дела 
пута који је програмом Туристичке организације Србије промовисан за туристички 
пут или само на почетку кружне путање. </p>
<p>

</p>
<p>
Члан 41.</p>
<p>

Знакови за израз добродошлице постављају се:</p>
<p>

1) на граничним прелазима Републике Србије;</p>
<p>

2) на простору туристичке дестинације. </p>
<p>

</p>
<p>
Члан 42.</p>
<p>

Знак ,,туристичке информације” поставља се на одмориштима и другим просторима уз 
пут који су намењени одмору, као и на површинама одређеним за кретање пешака.</p>
<p>

Носећа конструкција знака може бити дизајнирана према стилским захтевима 
непосредног окружења.</p>
<p>

Испред знака се поставља знак ,,информација” са допунским таблама које 
означавају удаљеност у метрима до места постављања знака. </p>
<p>

</p>
<p>
Члан 43.</p>
<p>

Знакови за усмеравање туриста у пешачким зонама постављају се на удаљености од 
најмање 220 cm у односу на површине одређене за кретање пешака.</p>
<p>

Носећа конструкција знакова из става 1. овог члана може се конструисати и 
дизајнирати према стилским захтевима непосредног окружења. </p>
<p>

</p>
<p>
Члан 44.</p>
<p>

Минимална висина постављеног знака ,,бициклистичка путоказна табла” у односу на 
површину бицилистичког пута, стазе или руте је 220 cm.</p>
<p>

Минимална висина постављеног знака знака ,,бициклистичка информациона табла” у 
односу на површину бицилистичког пута, стазе или руте је 150 cm. </p>
<p>

</p>
<p>
Члан 45.</p>
<p>

Положај, место постављања и висина постављања знакова одређује се тако да 
туристичка сигнализација:</p>
<p>

1) не заклања постављене саобраћајне знакове;</p>
<p>

2) не одвраћа пажњу возача од постављених саобраћајних знакова;</p>
<p>

3) не угрожава кретање пешака;</p>
<p>

4) није заклоњена пешацима и паркираним возилима. </p>
<p>

</p>
<p>
Члан 46.</p>
<p>

На аутопуту се могу означавати одредишта која су од изузетног значаја за 
туризам, а налазе се у непосредној близини аутопута или је до њих изграђен 
посебан прикључни пут за везу са аутопутем и то: туристички простор; туристички 
пут; туристички центар; културно добро од изузетног и великог значаја.*</p>
<p>

Изузетно од става 1. овог члана, на аутопуту може бити означено културно добро 
од изузетног и великог значаја, које се не налази у непосредној близини аутопута 
или до њега није изграђен посебан прикључни пут за везу са аутопутем. 
</p>
<p>

</p>
<p>

*Службени гласник РС, број 102/2011</p>
<p>

</p>
<p>
Члан 47.</p>
<p>

Знакови туристичке сигнализације постављају се и на местима где постоје тешкоће 
у избору праваца кретања према хотелима и мотелима.</p>
<p>

У насељеном месту у којем постоји више хотела и мотела, туристичком 
сигнализацијом морају бити обухваћени сви хотели и мотели. </p>
<p>

</p>
<p>
Члан 48.</p>
<p>

Знакови којима се корисници туристичких услуга упућују до туристичких одредишта 
која се у дужем периоду године не користе (нпр. скијашки терени, плаже, итд.), у 
том периоду се уклањају или уз те знакове мора бити истакнута допунска табла 
којом ће се (речима или симболом) јасно означити у ком временском периоду се 
знак примењује. </p>
<p>

</p>
<p>
Члан 49.</p>
<p>

На знаковима којима се означавају угоститељски и наутички објекти мора бити 
исписана врста објекта.</p>
<p>

Симболи који се користе за означавање садржаја туристичке понуде могу бити 
истакнути само када су означени садржаји доступни корисницима туристичких 
услуга. </p>
<p>

</p>
<p>

</p>
<p>
IV. ПРЕЛАЗНЕ И ЗАВРШНЕ ОДРЕДБЕ</p>
<p>

</p>
<p>
Члан 50.</p>
<p>

Знакови који се користе као знакови туристичке сигнализације, а који нису у 
складу са овим правилником, морају се уклонити или заменити најкасније до 31. 
децембра 2011. године. </p>
<p>

</p>
<p>
Члан 51.</p>
<p>

Даном ступања на снагу овог правилника престаје да важи Правилник о садржини и 
начину истицања туристичке сигнализације („Службени гласник РС”, број 109/05).
</p>
<p>

</p>
<p>
Члан 52.</p>
<p>

Овај правилник ступа на снагу осмог дана од дана објављивања у „Службеном 
гласнику Републике Србије”.</p>
<p>

</p>
<p>

 Број 300-110-00-168/2010-16</p>
<p>

 У Београду, 31. марта 2010. године</p>
<p>

 Министар,</p>
<p>

 Млађан Динкић, с.р.</p>

