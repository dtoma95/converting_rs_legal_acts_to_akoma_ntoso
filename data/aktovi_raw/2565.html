



<p>
На основу члана 5.
став 1. Закона о савезним јавним установама (“Службени лист СРЈ”, бр. 46/96),
</p>
<p>
Савезна влада доноси</p>
<p></p>
<p></p>
<p>
УРЕДБУ</p>
<p>

о 

Савезној 
јавној установи 

Институт 
за међународну политику и привреду</p>
<p>
„Службени лист СРЈ”,
број 11 од 9. 

априла 1997.</p>
<p></p>
<p></p>
<p>
Члан 1.</p>
<p>
Оснива се Институт за међународну политику и привреду
(у даљем тексту: Институт) као савезна јавна установа која обавља научна
истраживања у области међународне политике и привреде од значаја за остваривање
надлежности Савезне Републике Југославије.</p>
<p></p>
<p>
Назив и седиште
Института</p>
<p></p>
<p>
Члан 2.</p>
<p>
Назив Института је: Институт за међународну политику и
привреду.</p>
<p>
Седиште Института је у Београду.</p>
<p></p>
<p>
Делатност Института</p>
<p></p>
<p>
Члан 3.</p>
<p>
Делатности од општег интереса које обавља Институт су:
праћење и проучавање појава и процеса у области међународне политике и
привреде, као и правних аспеката међународних односа од интереса за међународни
положај и спољну политику Савезне Републике Југославије; организовање основних
и примењених научних истраживања, у сарадни са Савезним министарством за иностране
послове и другим савезним органима и организацијама; израда анализа о питањима
међународних политичких и економских односа и пружање стручне помоћи по тим
питањима; организовање допунске спеицијализације и усавршавањае дипломатских,
конзуларних и других кадрова за потребе органа Саезне Републике Југославије;
организовање научних скупова и сусрета домаћих и страних научних и јавних
радника о проблемима међународне политике и привреде; упознавање иностране
научне и стручне јавности са спољном политиком Савезне Републике Југославије;
сарадња са одговарајућим научним и стручним организацијама у земљи и
иностранству, као и са домаћим и страним научним и јавним радницима.</p>
<p>
У обављању делатности из става 1. овог члана Институт
се може бавити издавачком делатношћу и стручним оспособљавањем кадрова из своје
делатности, у складу са законом.</p>
<p></p>
<p>
Члан 4. 
</p>
<p>
Институт може, у складу са својом делатношћу, обављати
научноистраживачке и стручне послове за потребе и органа и организација
република чланица, предузећа, установа и других домаћих и страних правних и
физичких лица, ако тиме не доводи у питање потпуно и благовремено вршење
делатности из члана 3. ове уредбе.</p>
<p></p>
<p>
Права, обавезе и
одговорности између оснивача и Института</p>
<p></p>
<p>
Члан 5.</p>
<p>
За вршење делатности од општег интереса из члана 3. ове
уредбе, Институт утврђује годишњи програм вршења услуга за наредну годину, у
складу са роковима утврђеним за доношење савезног буџета за ту годину.</p>
<p>
На програм из става 1. овог члана сагласност даје
Савезна влада.</p>
<p>
На основу програма из става 1. овог члана, Институт
закључује уговор са Савезним министарством за иностране послове којим се
утврђује обим послова које ће Институт извршити, рокови за њихово извршавање и
висина накнаде.</p>
<p>
Закљученим уговором накнада за обављање послова може се
утврдити само до висине обезбеђених средстава у савезном буџету за ту годину.</p>
<p>
За послове који се обављају дугорочно закључује се
оквирни уговор на основу програма који се за такве послове посебно утврђује и
на који сагласност даје Савезна влада.</p>
<p></p>
<p>
Члан 6.</p>
<p>
Савезна влада даје сагласност на: статут; годишње и
оквирне програме рада; статусне промене и повезивање; промену обављања
делатности од општег интереса; инвестиционе одлуке, у складу са статутом;
годишњи финансијски план и престанак Института, као и у другим случајевима предвиђеним
Законом о савезним јавним установама.</p>
<p></p>
<p>
Органи Института и
њихов делокруг</p>
<p></p>
<p>
Члан 7.</p>
<p>
Органи института су: савет, директор, надзорни одбор и
научно веће.</p>
<p></p>
<p>
Члан 8.</p>
<p>
Савет има председника и пет чланова.</p>
<p>
Савезна влада именује и разрешава председника и три члана
савета, на предлог Савезног министарстсва за иностране послове.</p>
<p>
Два члана савета бирају се из реда запослених у
Институту, на начин утврђен статутом Института.</p>
<p>
У случају једнаке поделе гласова, глас председника је
одлучујући, ако статутом није друкчије одређено.</p>
<p>
Мандат чланова савета траје пет година, уз могућност
поновног избора.</p>
<p></p>
<p>
Члан 9.</p>
<p>
Савет Института:</p>
<p>
1) доноси статут;</p>
<p>
2) утврђује пословну и развојну политику;</p>
<p>
3) усваја годишњи обрачун и периодичне обрачуне;</p>
<p>
4) доноси годишњи програм и оквирне програме рада;</p>
<p>
5) усваја годишњи извештај о пословању;</p>
<p>
6) доноси годишњи финансијски план;</p>
<p>
7) доноси инвестиционе одлуке;</p>
<p>
8) одлучује о распоређивању вишка прихода над расходима
и покрићу губитака;</p>
<p>
9) одлучује о промени обављања делатности, као и о
промени седишта Института;</p>
<p>
10) одлучује о статусним променама и престанку
Института;</p>
<p>
11) именује председника и чланове научног већа;</p>
<p>
12) доноси акт о организацији и систематизацији радних
места и друге опште акте утврђене статутом;</p>
<p>
13) одлучује о другим питањима утврђеним Статутом.</p>
<p>
Савет Института, уз сагласност Савезне владе, одлучује
о:</p>
<p>
1) прибављању и отуђењу непокретности;</p>
<p>
2) давању у закуп непокретности које користи Институт;</p>
<p>
3) висини тарифе за пружање услуга корисницима
Института.</p>
<p></p>
<p>
Члан 10.</p>
<p>
Савезна влада именује и разрешава директора Института,
на предлог Савезног министарства за иностране послове.</p>
<p>
За директора Института може бити именовано лице које
има најмање звање венредног професора, односно вишег научног сарадника из
области делатности Института.</p>
<p></p>
<p>
Члан 11.</p>
<p>
Директор Института:</p>
<p>
1) заступа Институт;</p>
<p>
2) организује рад у Институту и руководи тим радом;</p>
<p>
3) извршава одлуке савета и предузима мере за њихово
спровођење;</p>
<p>
4) стара се о законитости рада и одговара за законитост
рада Института и коришћење и располагање имовином Института;</p>
<p>
5) врши и друге послове утврђене статутом.</p>
<p>
Мандат директора траје пет година, уз могућност
поновног избора.</p>
<p></p>
<p>
Члан 12.</p>
<p>
Надзорни одбор има председника и два члана.</p>
<p>
Савезна влада именује и разрешава председника и једног
члана надзорног одбора, на предлог Савезног министарства за иностране послове.</p>
<p>
Један члан надзорног одбора именује се из реда
запослених у Институту, на начин утврђен статутом Института.</p>
<p>
Мандат чланова надзорног одбора траје пет година, уз
могућност поновног избора.</p>
<p></p>
<p>
Члан 13.</p>
<p>
Надзорни одбор врши надзор над законитошћу рада савета
и директора, прегледа извештаје о пословању, билансима и пословној политици
Института, контролише остваривање општег интереса и обавља друге послове
утврђене статутом.</p>
<p>
Надзорни одбор, најмање једанпут годишње, обавештава
савет Института и Савезну владу о резултатима извршеног надзора.</p>
<p></p>
<p>
Члан 14.</p>
<p>
Научно веће је стручни орган Института.</p>
<p>
Научно веће Института:</p>
<p>
1) разматра и утврђује предлог дугорочног програма
научностраживачког рада Института;</p>
<p>
2) утврђује предлог годишњег програма и плана
научноистраживачког рада;</p>
<p>
3) предлаже научноистраживачке пројекте и утврђује
њихов обим и структуру;</p>
<p>
4) одлучује о стицању научноистраживачких звања и
утврђује предлог о стицању научног звања;</p>
<p>
5) оцењује рад појединих истраживача и истраживачких
група у Институту;</p>
<p>
6) утврђује програм научног и стручног оспособљавања
приправника;</p>
<p>
7) обавља и друге послове утврђене статутом.</p>
<p>
Број чланова научног већа утврђује се статутом.</p>
<p></p>
<p>
Заступање Института</p>
<p></p>
<p>
Члан 15.</p>
<p>
Поред директора, Институт могу заступати и друга лица
утврђена статутом Института.</p>
<p>
Статутом Института може се ограничити овлашћење
заступника на закључивање одређених уговора или на вршење других правних радњи,
а може се одредити да заступник закључује уговоре и врши друге правне радње
само уз сагласност директора Института.</p>
<p>
Заступник Института, у односу на Институт који заступа,
дужан је да се придржава овлашћења одређених статутом и одлуком органа
Института.</p>
<p></p>
<p>
Имовина и начин
финансирања обављања делатности Института</p>
<p></p>
<p>
Члан 16.</p>
<p>
Имовину Института чине право својине на непокретним и
покретним стварима, новчана средства, хартије од вредности и друга имовинска
права (у даљем тексту: средства), која Институт користи, њима управља и
располаже.</p>
<p>
Средства из става 1. овог члана су у државној својини.</p>
<p>
О прибављању, коришћењу и располагању средствима из
става 1. овог члана одлучује орган Института одређен статутом.</p>
<p>
Институт у обављању делатности, користи, управља и
располаже средствима, под условима и на начин утврђен савезним законом.</p>
<p></p>
<p>
Члан 17.</p>
<p>
Средства за финансирање обављања делатности Института
обезбеђују се:</p>
<p>
1) из прихода које оствари обављањем делатности од
општег интереса на основу уговора закљученог са Савезним министарством за иностране
послове;</p>
<p>
2) из прихода које оствари пружањем услуга другим
корисницима, у складу са тарифом за пружање услуга корисницима;</p>
<p>
3) из поклона и других прихода које оствари, у складу
са законом.</p>
<p></p>
<p>
Члан 18.</p>
<p>
Цена услуга које Институт пружа другим корисницима утврђује
се уговором између Института и тих корисника, у складу са тарифом за пружање
услуга корисницима.</p>
<p>
Цена услуга које нису предвиђене тарифом из става 1.
овог члана утврђује се уговором између Института и корисника.</p>
<p></p>
<p>
Члан 19.</p>
<p>
Изузетно, поред имовине у државној својини, Институт у
обављању своје делатности може користити покретне ствари, односно друга
средства која му дају на коришћење домаћи и међународни органи, организације и
институције.</p>
<p></p>
<p>
Начин остваривања
стручног и управног надзора над обављањем делатности института</p>
<p></p>
<p>
Члан 20.</p>
<p>
Надзор над обављањем делатности Института у складу са
правилима одговарајуће струке (стручни надзор) спроводи научно веће Института.</p>
<p>
Вршење надзора из става 1. овог члана утврђује се
статутом, односно другим општим актом.</p>
<p></p>
<p>
Члан 21.</p>
<p>
Савезно министарство за иностране послове врши надзор у
погледу обављања делатности Института које су од општег интереса и у вршењу тог
надзора предузима мере за које је овлашћено савезним законом.</p>
<p></p>
<p>
Облик одговорности
Института за обавезе у правном промету</p>
<p></p>
<p>
Члан 22.</p>
<p>
Институт одговара за своје обавезе целокупном имовином
којом располаже.</p>
<p></p>
<p>
Примена других
прописа</p>
<p></p>
<p>
Члан 23.</p>
<p>
На пословање института из области научноистраживачке
делатности примењују се одредбе прописа којима се уређује научноистраживачка
делатност.</p>
<p></p>
<p>
Прелазне и завршне
одредбе</p>
<p></p>
<p>
Члан 24.</p>
<p>
Досадашњи Институт за међународну политику и привреду
наставља са радом као савезна јавна установа са свим правима, обавезама и
одговорностима утврђеним овом уредбом.</p>
<p>
Даном почетка рада Институт преузима средства, права и
обавезе и запослене досадашњег Института за међународну политику и привреду.</p>
<p></p>
<p>
Члан 25.</p>
<p>
До именовања председника и чланова савета и председника
и чланова надзорног одбора Института, послове из њиховог делокруга обављаће
досадашњи савет и надзорни одбор Института за међународну политику и привреду.</p>
<p>
До именовања директора Института послове директора
обављаће досадашњи директор Института за међународну политику и привреду.</p>
<p></p>
<p>
Члан 26.</p>
<p>
Председника и чланове савета, директора и председника и
чланове надзорног одбора Института именоваће Савезна влада у року од 30 дана од
дана ступања на снагу ове уредбе, осим чланова савета и надзорног одбора који
се бирају из реда запослених.</p>
<p>
Досадашњи савет Института за међународну политику и
привреду изабраће чланове савета и надзорног одбора из реда запослених у року
из става 1. овог члана.</p>
<p></p>
<p>
Члан 27.</p>
<p>
Савет Института је дужан да у року од 30 дана од дана
именовања донесе статут и акт о организацији и систематизацији радних места
Института.</p>
<p>
Научно веће Института образоваће се у року од 30 дана
од дана ступања на снагу статута.</p>
<p></p>
<p>
Члан 28.</p>
<p>
Ова уредба ступа на снагу 1. априла 1997. године.</p>
<p>
</p>
<p>
Савезна
влада</p>
<p>
Е. п.
бр. 69,</p>
<p>
6. марта
1997. године </p>
<p>
Београд</p>
<p>
Председник</p>
<p>
др

Радоје Контић, с. р.</p>
<p>
</p>

