


	
	Zakon

	


	<p>
					Редакцијски пречишћен текст</p>
	<p></p>
	<p></p>
	<p>На основу члана 4. став 1. Уредбе о условима, начину и поступку спровођења продаје капитала великих субјеката приватизације методом јавног прикупљања понуда („Службени гласник РС”, број 56/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
	</p>
	<p>Влада доноси</p>
	<p></p>
	<p>ОДЛУКУ</p>
	<p>о образовању Комисије за спровођење поступка продаје јавног капитала, односно акција методом јавног прикупљања понуда Предузећа за телекомуникације „Телеком Србија” а.д. Београд</p>
	<p>"Службени гласник РС", бр. 65 од 24. јула 
				2015, 69 од 7. августа 2015.</p>
	<p></p>
	<p>1. Образује се Комисија за спровођење поступка продаје јавног капитала, односно акција методом јавног прикупљања понуда Предузећа за телекомуникације „Телеком Србија” а.д. Београд (у даљем тексту: Комисија), матични број 17162543. 
	</p>
	<p>2. Задатак Комисије је да у поступку продаје јавног капитала, односно акција методом јавног прикупљања понуда Предузећа за телекомуникације „Телеком Србија” а.д. Београд (у даљем тексту: Поступак):</p>
	<p>1) утврди листу подносилаца необавезујућих понуда који ће бити позвани да учествују у другој фази Поступка,</p>
	<p>2) донесе одлуку о позивању лица која испуњавају услове из јавног позива, а која нису учествовала у првој фази поступка, ради учешћа у другој фази поступка, 
	</p>
	<p>3) предлаже Агенцији за приватизацију да продужи рок за подношење обавезујућих понуда,</p>
	<p>4) прегледа и оцени пристигле понуде и утврди ранг листу обавезујућих понуда,</p>
	<p>5) да сагласност на коначан текст уговора о продаји капитала, односно акција,</p>
	<p>6) врши друге послове и предузима друге радње у циљу спровођења Поступка.</p>
	<p>3. У Комисију именују се:</p>
	<p>1) за председника:</p>
	<p>– Жељко Сертић, министар привреде,</p>
	<p>2) за заменика председника: </p>
	<p>– др Расим Љајић, потпредседник Владе и министар трговине, туризма и телекомуникација,</p>
	<p>3) за чланове:</p>
	<p>– др Душан Вујовић, министар финансија, 
	којег, у случају спречености, замењује Ненад Мијаиловић, државни секретар у 
	Министарству финансија,</p>
	<p>– Предраг Ћулибрк, генерални директор Предузећа за телекомуникације „Телеком Србија” а.д. Београд,</p>
	<p>– Славољуб Кандић, представник репрезентативног синдиката, Јединствени Синдикат Телеком Србија, којег, у случају спречености, замењује Мирослав Јоксимовић, представник Синдиката Телекома Србија.</p>
	<p>*Службени гласник РС, број 69/2015</p>
	<p></p>
	<p>4. Комисија је дужна да о свом раду подноси извештај надлежном одбору Владе сваких 60 дана, а Влади сваких 90 дана.</p>
	<p>5. Чланови Комисије немају право на новчану накнаду за рад у Комисији.</p>
	<p>6. Комисија се образује на период до окончања Поступка.</p>
	<p>7. Ова одлука ступа на снагу наредног дана од дана објављивања у „Службеном гласнику Републике Србије”.</p>
	<p></p>
	<p>05 број 02-7931/2015-1 </p>
	<p>У Београду, 23. јула 2015. године </p>
	<p>Влада</p>
	<p>Председник, </p>
	<p>Александар Вучић, с.р. </p>

