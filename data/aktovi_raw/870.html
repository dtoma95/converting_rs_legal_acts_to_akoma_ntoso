


	
	Zakon


	
				<p></p>
				<p>На основу члана 5. став 2. Закона о признавању сорти пољопривредног биља („Службени гласник РС”, број 30/10), </p>
				<p>Министар пољопривреде и заштите животне средине доноси</p>
				<p></p>
				<p>ПРАВИЛНИК</p>
				<p>о методама испитивања сорте рицинуса (Ricinus communis L.) ради признавања сорте</p>
				<p>"Службени 
				гласник РС", број 145 од 29. децембра 2014.</p>
				<p></p>
				<p>Члан 1. </p>
				<p>Овим правилником прописују се методе испитивања сорте рицинуса (у даљем тексту: сорта) на огледном пољу и у лабораторији, ради признавања сорте.</p>
				<p>Члан 2.</p>
				<p>Методама из члана 1. овог правилника испитују се одређене битне особине сорте, ради утврђивања:</p>
				<p>1) производне и употребне вредности сорте (VCU тест);</p>
				<p>2) различитости, униформности и стабилности сорте (DUS тест).</p>
				<p>Методе испитивања сорте су скуп поступака и података које предузима, односно прикупља правно лице, предузетник или физичко лице које испуњава услове прописане законом којим се уређује признавање сорти пољопривредног биља за вршење испитивања сорте (у даљем тексту: извођач огледа). </p>
				<p>Члан 3.</p>
				<p>Производна и употребна вредност сорте (VCU тест) утврђује се на основу резултата испитивања одређених битних особина сорте које се односе на:</p>
				<p>1) дужину вегетације;</p>
				<p>2) висину биљке; </p>
				<p>3) висину грозда;</p>
				<p>4) садржај влаге у зрну;</p>
				<p>5) % љуске;</p>
				<p>6) садржај уља;</p>
				<p>7) садржај виших масних киселина у уљу;</p>
				<p>8) масу 1000 семена (g);</p>
				<p>9) хектолитарску масу (kg/hl);</p>
				<p>10) боју семена;</p>
				<p>11) толерантност на болести и штеточине.</p>
				<p>Сорта се испитује тако што се битне особине из става 1. овог члана сорте која се испитује упоређују са битним особинама једне или више сорти стандард, у складу са законом којим се уређује признавање сорти пољопривредног биља.</p>
				<p>Члан 4.</p>
				<p>Сорта се испитује у једном или више огледа постављених на огледном пољу на више локалитета. </p>
				<p>Оглед из става 1. овог члана чине елементарне парцеле на којима се врши испитивање.</p>
				<p>Оглед из става 1. овог члана изводи се по плану „потпуно случајног блок система” у четири понављања.</p>
				<p>Члан 5.</p>
				<p>За испитивање на огледном пољу доставља се семе сорте које је испитаног квалитета, здравствено исправно и нетретирано инсектицидима и фунгицидима.</p>
				<p>Члан 6.</p>
				<p>Предусев на целој површини огледног поља на коме се врши испитивање сорте мора да буде иста култура.</p>
				<p>Сорта се на истом огледном пољу може испитивати најмање после четири године, под условом да у том периоду нису сејане друге уљане биљне врсте.</p>
				<p>Сорта се испитује на земљишту које је пре сетве испитано на присутност земљишних штеточина и по потреби предсетвено третирано инсектицидима.</p>
				<p>Количине минералних ђубрива, време и начин њихове примене, као и остале агротехничке мере примењују се на огледном пољу тако да буду у складу са највишим нивоом технологије производње рицинуса, а ради испољавања генетског потенцијала сорте.</p>
				<p>Сетву сорти у једном огледу треба обавити истог дана и у року који се у том локалитету сматра оптималним.</p>
				<p>Члан 7.</p>
				<p>Оглед за испитивање сорте поставља се са елементима датим у Табели – Eлементи огледа за испитивање сорте. </p>
				<p>Табела – Елементи огледа за испитивање сорте </p>
				<table class="tabela-sa-borderom">
					<tbody>
						<tr>
							<td>
								<p>Елементи огледа</p>
							</td>
							<td>
							</td>
						</tr>
						<tr>
							<td>
								<p>дужина елементарне парцеле</p>
							</td>
							<td>
								<p>7,2 m</p>
							</td>
						</tr>
						<tr>
							<td>
								<p>ширина елементарне парцеле</p>
							</td>
							<td>
								<p>4,2 m</p>
							</td>
						</tr>
						<tr>
							<td>
								<p>површина елементарне парцеле</p>
							</td>
							<td>
								<p>30,24 m²</p>
							</td>
						</tr>
						<tr>
							<td>
								<p>број редова по елементарној парцели</p>
							</td>
							<td>
								<p>6</p>
							</td>
						</tr>
						<tr>
							<td>
								<p>размак између редова</p>
							</td>
							<td>
								<p>70 cm</p>
							</td>
						</tr>
						<tr>
							<td>
								<p>размак у реду</p>
							</td>
							<td>
								<p>30 cm</p>
							</td>
						</tr>
						<tr>
							<td>
								<p>број биљака у реду</p>
							</td>
							<td>
								<p>24</p>
							</td>
						</tr>
						<tr>
							<td>
								<p>број биљака на парцели</p>
							</td>
							<td>
								<p>144</p>
							</td>
						</tr>
						<tr>
							<td>
								<p>број биљака на хектару</p>
							</td>
							<td>
								<p>47.619</p>
							</td>
						</tr>
						<tr>
							<td>
								<p>размак између парцела</p>
							</td>
							<td>
								<p>1 m</p>
							</td>
						</tr>
						<tr>
							<td>
								<p>размак између блокова (понављања)</p>
							</td>
							<td>
								<p>1,5 m</p>
							</td>
						</tr>
						<tr>
							<td>
								<p>заштитни појас </p>
								<p>(око целог огледа минимум)</p>
							</td>
							<td>
								<p>1–3 m</p>
							</td>
						</tr>
					</tbody>
				</table>
				<p>Члан 8.</p>
				<p>У периоду вегетације сорте на огледном пољу, евидентирају се:</p>
				<p>1) датум сетве;</p>
				<p>2) датум ницања (када је више од 75% никлих биљака);</p>
				<p>3) датум цветања (када је више од 50% цветалих биљака);</p>
				<p>4) датум физиолошке зрелости (чаура браон боје);</p>
				<p>5)дужина вегетације (број дана од ницања до физиолошке зрелости);</p>
				<p>6) датум жетве;</p>
				<p>7) висина биљке у cm (мерити од основе до врха стабљике и то у трећем реду на по 10 биљака из сваког понављања – укупно 50 биљака);</p>
				<p>8) висина грозда у cm (мерити са истих биљака са којих се мери и висина биљака);</p>
				<p>9) број гроздова по биљци (са истих биљака са којих се мери висина биљке и висина грозда).</p>
				<p>Члан 9.</p>
				<p>У току испитивања сорте на огледном пољу врши се праћење и оцењивање толерантности на следеће болести: фузариозе (Fusarium oxysporum Schlecht f.Sp. ricini /Wr./ Gordon), увенуће биљака (Sclerotium bataticola Taub.), сиву трулеж (Botrytis cinerea Pers.) и лисну пегавост (Alternaria sp.):</p>
				<p>1) фузариоза (Fusarium oxysporum Schlecht f.Sp. ricini /Wr./ Gordon) – у сваком понављању утврђује се проценат оболелих биљака у фази 2–3 права листа;</p>
				<p>2) увенуће биљака (Sclerotium bataticola Taub.) – утврђује се пред зрење у сваком понављању. Интензитет напада изражава се у %;</p>
				<p>3) сива трулеж (Botrytis cinerea Pers.) – прва оцена у фази од 1–2 права листа, а друга оцена у фази цветања. Изражава се у % од укупног броја биљака по понављању;</p>
				<p>4) лисна пегавост (Alternaria sp.) – оцена у фази пуног цветања по скали од 0–5 (оцена 0 = до 1; оцена 1 = 2–10; оцена 2 = 11–25; оцена 3 = 26–50; оцена 4 = 51–75; оцена 5 = преко 75).</p>
				<p>Члан 10.</p>
				<p>Ако се у току испитивања сорте на огледном пољу појаве биљне штеточине у значајнијем броју врши се њихово евидентирање.</p>
				<p>Члан 11.</p>
				<p>Непосредно пред жетву утврђује се број биљака на елементарној парцели у свим понављањима. Дозвољено одступање је 15% празних места од укупног броја биљака на елементарној парцели.</p>
				<p>Члан 12.</p>
				<p>Извођач огледа обавља жетву свих сорти из једног огледа, у истом дану, у фази пуне зрелости.</p>
				<p>Члан 13.</p>
				<p>Непосредно након жетве утврђује се принос зрна и проценат влаге у зрну по елементарној парцели за свако понављање.</p>
				<p>Принос зрна се обрачунава на бази 11% влаге по елементарним парцeлама.</p>
				<p>Члан 14.</p>
				<p>Испитивања у лабораторији обухватају: садржај влаге у зрну, % љуске, маса 1000 семена (g), хектолитарска маса (кg/hl), садржај уља (%), боја семена, садржај виших масних киселина у уљу.</p>
				<p>Испитивања се врше из jедног просечног узорка семена од 1 kg из свих понављања, узетог са сваког локалитета након жетве.</p>
				<p>Узорак семена из става 2. овог члана се пакује у натрон или платнену кесу, затвара се, обележава додељеним шифрама које је имао у огледу и доставља овлашћеној лабораторији која ради анализе узорака.</p>
				<p>Члан 15.</p>
				<p>Извођач огледа који испитује сорту на огледном пољу евидентира: назив извођача огледа; име и презиме одговорног лица за извођење огледа; локалитет на коме се изводи оглед; тип земљишта и садржај хранљивих материја у земљишту на коме се налази огледно поље; предусев; обављене агротехничке мере; податке из чл. 8–11. и члана 13. овог правилника, као и друге податке који утичу на принос испитиване сорте (оштећења од дивљачи, птица, штеточина, природних непогода и друго).</p>
				<p>Извођач огледа који испитује сорту у лабораторији евидентира податке из члана 14. овог правилника, као и назив извођача огледа одговорно лице за извођење огледа и локалитет и шифру сорте са локалитета на коме се изводи оглед.</p>
				<p>Подаци из ст. 1. и 2. овог члана саставни су део годишњих и коначних резултата испитивања. </p>
				<p>Члан 16.</p>
				<p>Различитост, униформност и стабилност сорте (DUS тест) испитује се методом одређенoм техничким упутством за тестирање различитости, униформности и стабилности сорте.</p>
				<p>Члан 17.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p></p>
				<p>Број 110-00-188/2014-09</p>
				<p>У Београду, 24. децембра 2014. године</p>
				<p>Министар,</p>
				<p>проф. др Снежана Богосављевић Бошковић, с.р.</p>
	

