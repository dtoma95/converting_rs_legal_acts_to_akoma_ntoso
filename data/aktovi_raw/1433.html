


	
	Zakon


	
			<p>На основу члана 32. и члана 33. став 1. Закона о финансијској подршци породици са децом („Службени гласник РС”, бр. 113/17 и 50/18) и члана 42. став 1. Закона о Влади („Службени гласник РС”, бр. 55/05, 71/05 ‒ исправка, 101/07, 65/08, 16/11, 68/12 ‒ УС, 72/12, 7/14 ‒ УС, 44/14 и 30/18 ‒ др. закон),</p>
			<p>Влада доноси</p>
			<p>УРЕДБУ</p>
			<p>о номиналним износима и начину усклађивања цензуса за остваривање права на дечији додатак и висини и начину усклађивања износа дечијег додатка</p>
			<p>"Службени гласник РС", број 54 од 13. јула 2018.</p>
			<p>Члан 1.</p>
			<p>Овом уредбом прописују се номинални износи и начин усклађивања цензуса за остваривање права на дечији додатак и висина и начин усклађивања износа дечијег додатка.</p>
			<p>Члан 2.</p>
			<p>Право на дечији додатак остварује се ако укупан месечни приход породице, остварен у три месеца који претходе месецу у коме је поднет захтев, по члану породице не прелази цензус од 9.000,00 динара.</p>
			<p>За једнородитељске породице из члана 28. став 1. тач. 1)–3) Закона о финансијској подршци породици са децом (у даљем тексту: Закон) цензус из става 1. овог члана увећан за 30% износи 11.700,00 динара.</p>
			<p>За једнородитељске породице из члана 28. став 1. тач. 4)–7) Закона, за старатеље и родитеље детета са сметњама у развоју и детета са инвалидитетом за које постоји мишљење интерресорне комисије која је образована у складу са прописима из области просвете, а које не користи услуге смештаја, цензус из става 1. овог члана увећан за 20% износи 10.800,00 динара.</p>
			<p>Члан 3.</p>
			<p>Номинални износ цензуса за остваривање права на дечији додатак из члана 30. став 1. тачка 1) Закона износи 2,84 динара.</p>
			<p>За једнородитељске породице из члана 28. став 1. тач. 1)–3) Закона цензус из става 1. овог члана увећан за 30% износи 3,69 динара.</p>
			<p>За једнородитељске породице из члана 28. став 1. тач. 4)–7) Закона, за старатеље и родитеље детета са сметњама у развоју и детета са инвалидитетом за које постоји мишљење интерресорне комисије која је образована у складу са прописима из области просвете, а које не користи услуге смештаја, цензус из става 1. овог члана увећан за 20% износи 3,40 динара.</p>
			<p>Члан 4.</p>
			<p>Номинални износ цензуса за остваривање права на дечији додатак из члана 30. став 1. тачка 2) Закона износи 6,62 динара.</p>
			<p>За једнородитељске породице из члана 28. став 1. тач. 1)–3) Закона цензус из става 1. овог члана увећан за 30% износи 8,60 динара.</p>
			<p>За једнородитељске породице из члана 28. став 1. тач. 4)–7) Закона, за старатеље и родитеље детета са сметњама у развоју и детета са инвалидитетом за које постоји мишљење интерресорне комисије која је образована у складу са прописима из области просвете, а које не користи услуге смештаја, цензус из става 1. овог члана увећан за 20% износи 7,94 динара.</p>
			<p>Члан 5.</p>
			<p>Цензуси за остваривање права на дечији додатак из чл. 2–4. ове уредбе усклађују се 1. јануара и 1. јула, почев од 2019. године, на основу података републичког органа надлежног за послове статистике, са кретањем индекса потрошачких цена на територији Републике Србије у претходних шест месеци, а њихове номиналне износе утврђује решењем министар надлежан за социјална питања. </p>
			<p>Члан 6.</p>
			<p>Дечији додатак за дете за које је остварено право износи 3.000,00 динара.</p>
			<p>Дечији додатак за дете за које је остварено право, за једнородитељске породице и старатеље из члана 33. став 2. Закона, увећан за 30% износи 3.900,00 динара.</p>
			<p>Дечији додатак за дете за које је остварено право, за родитеље детета са сметњама у развоју и детета са инвалидитетом, за које постоји мишљење интерресорне комисије која је образована у складу са прописима из области просвете, и за дете које остварује додатак за помоћ и негу другог лица, а које не користи услуге смештаја, из члана 33. став 2. Закона, увећан за 50% износи 4.500,00 динара.</p>
			<p>Дечији додатак за дете које испуњава услове за увећање по више основа, а највише до 80%, у складу са чланом 33. став 3. Закона износи 5.400,00 динара. </p>
			<p>Износи дечијег додатка из ст. 1–4. овог члана усклађују се 1. јануара и 1. јула, почев од 2019. године, на основу података републичког органа надлежног за послове статистике, са кретањем индекса потрошачких цена на територији Републике Србије у претходних шест месеци, а њихове номиналне износе утврђује решењем министар надлежан за социјална питања. </p>
			<p>Члан 7.</p>
			<p>Ова уредба ступа на снагу даном објављивања у „Службеном гласнику Републике Србије”.</p>
			<p>05 број 110-6701/2018</p>
			<p>У Београду, 12. јула 2018. године</p>
			<p>Влада</p>
			<p>Председник, </p>
			<p>Ана Брнабић, с.р.</p>
	

