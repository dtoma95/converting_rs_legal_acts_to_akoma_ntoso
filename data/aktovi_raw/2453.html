



<p>
На основу члана 17. став 8, члана 22. став 9, члана 29. став 7. и члана 30.
став 7. Закона о заштити права оплемењивача биљних сорти („Службени гласник
РС”, број 41/09), </p>

<p>
Министар пољопривреде, шумарства и водопривреде доноси</p>

<p></p>

<p></p>

<p>ПРАВИЛНИК </p>

<p>о садржини и начину вођења Регистра захтева
за додељивање права оплемењивача биљних сорти, Регистра заштићених биљних
сорти, Регистра пренесених права оплемењивача и Регистра уговора о лиценци </p>

<p>„Службени гласник РС“, број 70 од 27.
августа 2009.</p>

<p></p>

<p>
</p>

<p></p>

<p>I. УВОДНЕ ОДРЕДБЕ </p>

<p></p>

<p>Члан 1.</p>

<p>
Овим правилником ближе се прописује садржина и начин вођења Регистра захтева за
додељивање права оплемењивача биљних сорти, Регистра заштићених биљних сорти,
Регистра пренесених права оплемењивача и Регистра уговора о лиценци.</p>

<p></p>

<p>Члан 2.</p>

<p>
Регистар захтева за додељивање права оплемењивача биљних сорти, Регистар
заштићених биљних сорти, Регистар пренесених права оплемењивача и Регистар
уговора о лиценци води се у министарству надлежном за послове пољопривреде (у
даљем тексту: министарство). </p>

<p>
Увид у регистре из става 1. овог члана врши се уз обавезно присуство лица
овлашћеног за вођење тих регистара. </p>

<p></p>

<p>II. САДРЖИНА РЕГИСТАРА </p>

<p></p>

<p>1. Регистар захтева за додељивање права
оплемењивача биљних сорти </p>

<p></p>

<p>Члан 3.</p>

<p>
Регистар захтева за додељивање права оплемењивача биљних сорти садржи следеће
податке: </p>

<p>
1) редни број захтева за додељивање права оплемењивача (регистарски број); </p>

<p>
2) име и презиме, односно назив и адреса пребивалишта, односно седиште
оплемењивача или његовог овлашћеног заступника; </p>

<p>
3) биљна врста; </p>

<p>
4) предложено име сорте; </p>

<p>
5) оплемењивачка ознака; </p>

<p>
6) датум и време подношења захтева за додељивање права оплемењивача; </p>

<p>
7) број предмета под којим је заведен захтев за додељивање права оплемењивача; </p>

<p>
8) у случају позивања на право приоритета – датум подношења првог захтева; </p>

<p>
9) датум објављивања захтева за додељивање права оплемењивача биљних сорти; </p>

<p>
10) датум повлачења захтева за додељивање права оплемењивача; </p>

<p>
11) датум одбијања захтева за додељивање права оплемењивача који нису уредно
поднети; </p>

<p>
12) податке о промени оплемењивача или овлашћеног заступника; </p>

<p>
13) податке о промени предлога имена сорте; </p>

<p>
14) напомене.</p>

<p></p>

<p>2. Регистар заштићених биљних сорти </p>

<p></p>

<p>Члан 4.</p>

<p>
Регистар заштићених биљних сорти садржи следеће податке: </p>

<p>
1) редни број заштићене сорте (регистарски број); </p>

<p>
2) број предмета под којим је заведен захтев за додељивање права оплемењивача; </p>

<p>
3) оплемењивачка ознака; </p>

<p>
4) биљна врста; </p>

<p>
5) име сорте; </p>

<p>
6) име и презиме, односно назив и адреса пребивалишта, односно седиште носиоца
права оплемењивача; </p>

<p>
7) број и датум решења о додељивању права оплемењивача; </p>

<p>
8) датум објављивања решења; </p>

<p>
9) датум престанка трајања права оплемењивача истеком периода трајања права
оплемењивача на заштићену сорту; </p>

<p>
10) број и датум решења о одбијању захтева за додељивање права оплемењивача; </p>

<p>
11) датум изјаве о престанку права оплемењивача на захтев носиоца права
оплемењивача; </p>

<p>
12) број и датум решења о укидању права оплемењивача; </p>

<p>
13) број и датум решења о оглашавању права оплемењивача ништавим; </p>

<p>
14) предложене и одобрене промене имена сорте; </p>

<p>
15) податке о промени оплемењивача или овлашћеног заступника; </p>

<p>
16) податке о обавезној лиценци, и то: </p>

<p>
– број и датум подношења захтева за издавање обавезне лиценце, </p>

<p>
– име и презиме, односно назив и адреса пребивалишта, односно седиште
подносиоца захтева за издавање обавезне лиценце, </p>

<p>
– име и презиме, односно назив и адреса пребивалишта, односно седиште носиоца
права оплемењивача, </p>

<p>
– биљна врста, </p>

<p>
– име сорте, </p>

<p>
– број и датум решења о издавању обавезне лиценце, </p>

<p>
– трајање обавезне лиценце, </p>

<p>
– продужење трајања обавезне лиценце, </p>

<p>
– датум престанка трајања обавезне лиценце; </p>

<p>
17) напомене.</p>

<p></p>

<p>3. Регистар пренесених права оплемењивача </p>

<p></p>

<p>Члан 5.</p>

<p>
Регистар пренесених права оплемењивача садржи следеће податке: </p>

<p>
1) редни број захтева за упис у Регистар пренесених права оплемењивача
(регистарски број); </p>

<p>
2) број предмета под којим је заведен захтев за упис у Регистар пренесених
права оплемењивача; </p>

<p>
3) биљна врста; </p>

<p>
4) име сорте; </p>

<p>
5) датум уписа у Регистар пренесених права оплемењивача; </p>

<p>
6) име и презиме, односно назив и адреса пребивалишта, односно седиште носиоца
права оплемењивача; </p>

<p>
7) број и датум уговора којим се преноси права оплемењивача на друго лице; </p>

<p>
8) обим преноса права – делимично или у целини; </p>

<p>
9) име и презиме, односно назив и адреса пребивалишта, односно седиште лица на
које се преноси право оплемењивача; </p>

<p>
10) напомене.</p>

<p></p>

<p>Члан 6.</p>

<p>
Упис у Регистар пренесених права оплемењивача врши се на основу писменог
захтева једне од уговорних страна. </p>

<p>
Уз захтев за упис у Регистар пренесених права оплемењивача из става 1. овог
члана прилаже се уговор о преносу права оплемењивача.</p>

<p></p>

<p>4. Регистар уговора о лиценци </p>

<p></p>

<p>Члан 7.</p>

<p>
Регистар уговора о лиценци садржи следеће податке: </p>

<p>
1) редни број захтева за упис у Регистар уговора о лиценци (регистарски број); </p>

<p>
2) број предмета под којим је заведен захтев за упис у Регистар уговора о
лиценци; </p>

<p>
3) биљна врста; </p>

<p>
4) име сорте; </p>

<p>
5) датум уписа у Регистар уговора о лиценци; </p>

<p>
6) име и презиме, односно назив и адреса пребивалишта, односно седиште носиоца
права оплемењивача; </p>

<p>
7) број и датум уговора о лиценци; </p>

<p>
8) трајање лиценце; </p>

<p>
9) обим уступања права – делимично или у целини; </p>

<p>
10) име и презиме, односно назив и адреса пребивалишта, односно седиште лица
коме се уступа право оплемењивача; </p>

<p>
11) напомене.</p>

<p></p>

<p>Члан 8.</p>

<p>
Упис у Регистар уговора о лиценци врши се на основу писменог захтева једне од
уговорних страна. </p>

<p>
Уз захтев за упис у Регистар пренесених права оплемењивача из става 1. овог
члана прилаже се уговор о лиценци. </p>

<p>
</p>

<p></p>

<p>III. НАЧИН ВОЂЕЊА РЕГИСТАРА </p>

<p></p>

<p>Члан 9.</p>

<p>
Регистри из члана 2. става 1. овог правилника се воде у облику регистарске
књиге и у електронској форми. </p>

<p>
На насловној страни регистарске књиге ставља се назив министарства, назив
регистра и редни број књиге. </p>

<p>
Документација на основу које је извршен упис у неки од регистара из члана 2.
став 1. овог правилника чини саставни део тог регистра и трајно се чува у
складу са прописима којима се уређује архивска грађа.</p>

<p></p>

<p>Члан 10.</p>

<p></p>

<p>
Регистарска књига састоји се од регистарских уложака који се, у зависности од
врсте регистра, формирају за сваки захтев за додељивање права оплемењивача
биљних сорти, односно за заштићену биљну сорту, односно за пренесено право
оплемењивача, односно за уговор о лиценци. </p>

<p>
Регистарски улошци из става 1. овог члана састоје се од омота у који се улаже
документација од значаја за упис у регистре из члана 2. став 1. овог
правилника, промену података и брисање из тих регистара. </p>

<p>
Сви омоти регистарстког улошка нумерисани су.</p>

<p></p>

<p>Члан 11.</p>

<p>
Приликом уписа у регистре из члана 2. став 1. овог правилника, а у зависности
од врсте регистра, додељује се регистарски број за сваки захтев за додељивање
права оплемењивача биљних сорти, односно заштићену биљну сорту, односно
пренесено право оплемењивача, односно уговор о лиценци. </p>

<p>
Регистарски број из става 1. овог члана који је једном додељен не може се
мењати нити може бити поново додељен. </p>

<p></p>

<p>Члан 12.</p>

<p>
У регистре из члана 2. став 1. овог правилника уписује се и промена података. </p>

<p>
Физичка и правна лица дужна су да сваку промену насталу у вези са подацима који
су уписани у регистре из члана 2. став 1. овог правилника пријаве министарству
у року од 30 дана од дана настале промене и приложе доказе о насталој промени. </p>

<p></p>

<p>Члан 13.</p>

<p>
Заштићена биљна сорта брише се из Регистра заштићених биљних сорти, ако је за
ту сорту донето решење о оглашавању права оплемењивача ништавим. </p>

<p>
У случају из става 1. овог члана за ту сорту брише се и захтев за додељивање
права оплемењивача биљних сорти из Регистра захтева за додељивање права
оплемењивача биљних сорти, а ако је право на ту сорту пренето, односно
уступљено неком другом лицу, брише се и уговор о преносу права оплемењивача из
Регистра пренесених права оплемењивача, односно уговор о лиценци из Регистра
уговора о лиценци.</p>

<p></p>

<p>Члан 14.</p>

<p>
Брисање из регистара из члана 2. став 1. овог правилника врши се повлачењем
линије преко свих рубрика, осим рубрике: „напомене” у коју се уноси број и
датум акта на основу кога је извршено брисање. </p>

<p></p>

<p>IV. ЗАВРШНА ОДРЕДБА </p>

<p></p>

<p>Члан 15.</p>

<p>
Овај правилник ступа на снагу осмог дана од дана објављивања у „Службеном
гласнику Републике Србије”. </p>

<p>
</p>

<p></p>

<p>
Број 110-00-00165/2009-09 </p>

<p>
У Београду, 19. августа 2009. године </p>

<p>
Министар, </p>

<p>
др Саша Драгин, с.р</p>

<p></p>



