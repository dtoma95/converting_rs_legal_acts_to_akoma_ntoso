




	Редакцијски пречишћен текст

<p></p>
<p></p>
<p>
На основу члана 97. Пословника Владе
(„Службени гласник РС”, број 61/06 – пречишћен текст) и члана 2. Уредбе о допуни
Уредбе о накнадама и другим примањима изабраних и постављених лица у државним органима
(„Службени гласник РС”, број 31/08),</p>
<p>
Републички секретаријат за законодавство,
у сарадњи са Генералним секретаријатом Владе, утврдио је пречишћен текст Уредбе
о накнадама и другим примањима изабраних и постављених лица у државним органима.</p>
<p>
Пречишћен текст Уредбе о накнадама
и другим примањима изабраних и постављених лица у државним органима обухвата:</p>
<p>
1. 
Уредбу о накнадама и другим примањима
изабраних и постављених лица у државним органима („Службени гласник РС”, број
115/07 – пречишћен текст).</p>
<p>
2. 
Уредбу о допуни Уредбе о накнадама
и другим примањима изабраних и постављених лица у државним органима („Службени гласник
РС”, број 31/08), из које је изостављен члан 2, којим је дато овлашћење за утврђивање
и достављање на објављивање пречишћеног текста Уредбе о накнадама и другим примањима
изабраних и постављених лица у државним органима, као и члан 3, којим је утврђено
када та уредба ступа на снагу.</p>
<p>
</p>
<p>
Број 110-00-383/2008-01</p>
<p>
У Београду, 17. априла 2008. године</p>
<p>
Републички секретаријат за законодавство</p>
<p>
Директор, </p>
<p>
Зоран М. Балиновац, с.р. 
</p>
<p>
</p>
<p>
</p>
<p>

УРЕДБА</p>
<p>

о накнадама и другим примањима изабраних и постављених лица у државним
органима </p>
<p>
"Службени
гласник РС", бр. 44 од 24. априла 2008 - пречишћен текст, 78 од 10. августа 
2012.</p>
<p>

</p>
<p>
</p>
<p>
</p>
<p>

Садржина и обим примене уредбе</p>
<p>
</p>
<p>
Члан 1.</p>
<p>
Овом уредбом уређују се услови под
којима изабрана лица, као и постављена лица чија радна места нису положаји (у даљем
тексту: постављена лица) у државним органима остварују право на накнаду трошкова
који настају у вези с њиховим радом у државном органу и друга примања, начин остваривања
права и висина накнаде трошкова и других примања.</p>
<p>
</p>
<p>
Право на додатак за приправност</p>
<p>
</p>
<p>
Члан 2.</p>
<p>
Судија, јавни тужилац, заменик јавног
тужиоца и судија органа за прекршаје који ван радног времена мора да буде доступан
(у приправности) да би ако устреба извршио неки посао свог радног места има право
на додатак за приправност.</p>
<p>
Додатак за сваки сат приправности
износи 10% вредности радног сата.</p>
<p>
</p>
<p>
Право на накнаду трошкова смештаја</p>
<p>
</p>
<p>
Члан 3.</p>
<p>
Изабрано лице или постављено лице
у државном органу које нема решено стамбено питање у месту у коме ради, а коме није
дат на коришћење службени стан, нити му је на други начин обезбеђен смештај, има
право на накнаду трошкова смештаја у висини разлике између стварних трошкова смештаја
и висине трошкова које би имало да користи одговарајући службени стан.</p>
<p>
Стварни трошкови смештаја признају
се највише до цене преноћишта у хотелу друге категорије (четири звездице).</p>
<p>
</p>
<p>
Право на разлику зараде</p>
<p>
</p>
<p>
Члан 4.</p>
<p>
Чланови Владе и постављена лица
у органима државне управе с научним звањем који раде и у научнообразовној установи
и у њој остварују права из радног односа имају право на разлику зараде између плате
коју остварују у научнообразовној установи и плате која им припада за обављање функције.</p>
<p>
Чланови Владе и постављена лица у 
органима државне управе кojи oбaвљaју нaстaву нa фaкултeту у звaњу рeдoвнoг или 
вaнрeднoг прoфeсoрa и кojи oствaруjу прaвa из рaднoг oднoсa нa тoм фaкултeту, 
имaју прaвo нa рaзлику зaрaдe измeђу плaтe кojу oствaруjу нa фaкултeту, утврђeнe 
у склaду сa урeдбoм кojoм сe урeђуjу нaчин oбрaчунa срeдстaвa зa плaтe и 
кoeфициjeнти зa oбрaчун и исплaту плaтa нa фaкултeтимa зa дeлaтнoсти кoje сe 
финaнсирajу из буџeтa, и плaтe кoja им припaдa зa oбaвљaњe функциje.*</p>
<p>
Судија Уставног суда који обавља
наставу на правном факултету чији је оснивач Република Србија, у звању редовног
или ванредног професора, и који остварује права из радног односа на том факултету,
има право на разлику зараде између плате коју остварује на факултету, утврђене у
складу са уредбом којом се уређују начин обрачуна средстава за плате и коефицијенти
за обрачун и исплату плата на факултетима за делатности које се финансирају из буџета,
и плате која му припада за обављање функције.</p>
<p>
Одредба става 3.* овог члана сходно
се примењује и на судију Уставног суда који обавља наставу на правном факултету
чији оснивач није Република Србија.</p>
<p>
Накнада трошкова и сходна примена
прописа о државним службеницима. </p>
<p>
</p>
<p>
*Службени гласник РС, број 78/2012</p>
<p>
</p>
<p>
Додатак на плату и сходна примена општих прописа о раду</p>
<p>
</p>
<p>
Члан 5.</p>
<p>
Право на накнаду трошкова: 
превоза за долазак на рад и за одлазак с рада; службеног путовања у земљи; 
службеног путовања и селидбе у иностранство; рада и боравка на терену; 
привременог или трајног премештаја у друго место рада, као и право на отпремнину 
при одласку у пензију – изабрана и постављена лица у државним органима остварују 
сходном применом одредаба уредбе Владе којом се уређује накнада трошкова и 
отпремнина државних службеника и намештеника, осим одредаба којима су утврђени 
посебни случајеви у којима државни службеник или намештеник нема право на 
накнаду трошкова за одвојени живот од породице.</p>
<p>
Изабрана и постављена лица 
у државним органима остварују право на додатак на плату за: време проведено у 
радном односу (минули рад); прековремени рад; рад на дан празника који није 
радни дан; рад ноћу – сходном применом одредаба општих прописа о раду.</p>
<p></p>
<p>
Привремено остваривање права постављених лица у државним органима чија радна места постају положаји</p>
<p>
</p>
<p>
Члан 6.</p>
<p>
Право на накнаду трошкова смештаја
(члан 3. ове уредбе) има и постављено лице у државном органу чије радно место постаје
положај – до постављења државног службеника на положај.</p>
<p>
Право на разлику зараде (члан
4. ове уредбе) има и постављено лице у органу државне управе чије радно место постаје
положај – до постављења државног службеника на положај.</p>
<p>
Постављено лице у државном органу
чије радно место постаје положај, до постављења државног службеника на положај,
остварује право на накнаду трошкова за одвојени живот од породице под истим условима
као и изабрана и постављена лица у државним органима.</p>
<p>
</p>
<p>
</p>

