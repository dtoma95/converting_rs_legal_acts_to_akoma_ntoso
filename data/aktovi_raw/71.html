



<p>На основу члана 10. став 1. Закона о основној
школи ("Службени гласник РС", бр. 50/92,
53/93, 67/93,48/94 и 66/94),</p>

<p>Влада Републике Србије донела је</p>

<p></p>

<p>ОДЛУКУ</p>

<p>О ОСНИВАЊУ ОСНОВНЕ
МУЗИЧКЕ ШКОЛЕ У КЛАДОВУ</p>

<p>"Службени 
гласник РС", број 31 од 31. августa 1998.</p>

<p>Члан 1.</p>

<p>Оснива се Основна музичка школа у Кладову са седиштем у
Кладову, Улица 22. септембар бр. 13.</p>

<p>Члан 2.</p>

<p>Основна музичка школа у Кладову (у даљем тексту: Школа)
обавља делатност основног музичког образовања и васпитања деце.</p>

<p>Члан 3.</p>

<p>На основање, организацију и рад Школе примењују се
прописи о јавним службама и основној школи.</p>

<p>Члан 4.</p>

<p>Средства за почетак рада и обављање делатности Школе
обезбеђују се у складу са законом.</p>

<p>Члан 5.</p>

<p>Школа почиње са радом 1. септембра 1998. године.</p>

<p>Члан 6.</p>

<p>До конституисања школског одбора Влада Републике Србије
образоваће привремени школски одбор који има 5 чланова.</p>

<p>Члан 7.</p>

<p>Привремени школски одбор:</p>

<p>1. донеће статут Школе;</p>

<p>2. донеће годишњи програм рада Школе;</p>

<p>3. обављаће друге послове из надлежности школског
одбора утврђене законом.</p>

<p>Члан 8.</p>

<p>До именовања директора Школе његове послове ће обављати
и вршити његова овлашћења вршилац дужности директора Школе, кога ће имановати
министар просвете.</p>

<p>Члан 9.</p>

<p>Школа ће донети опште акте у року од 30 дана од дана
доношења статута Школе.</p>

<p>Члан 10.</p>

<p>Ученици који су започели стицање основног музичког
образовања и васпитања у Музичкој школе у саставу Основне школе „Вук Караџић” у
Кладову, наставиће стицање основног музичког образовања и васпитања у Школи
почев од 1. септембра 1998. године.</p>

<p>Члан 11.</p>

<p>Даном почетка рада Школа преузима све запослене Музичке
школе у саставу Основне школе „Вук Караџић” у Кладову.</p>

<p>Члан 12.</p>

<p>Ова одлука ступа на снагу наредног дана од дана
објављивања у „Службеном гласнику Републике Србије”.</p>

<p>05 број 610-3485/98</p>

<p>У
Београду, 25. августа 1998. године</p>

<p>Влада
Републике Србије</p>

<p>Потпредседник,</p>

<p>проф.
др Милован Бојић, с.р.</p>

<p></p>



