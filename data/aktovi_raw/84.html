


	
	Zakon

	


	
			<p>На основу члана 7. став 1. тач. 8. и 9. Закона о Коморама  („Службени гласник РС”, бр. 107/05, 99/10 и 70/17 – Одлука УС), </p>
			<p>Скупштина Коморе биохемичара Србије, на VIII седници одржаној 9. марта 2018. године, донела је</p>
			<p>ОДЛУКУ</p>
			<p>о висини чланарине и надокнада за 2018. годину</p>
			<p>"Службени гласник РС", број 29 од 13. априла 
			2018.</p>
			<p>I</p>
			<p>− Износ чланарине у Комори биохемичара Србије за 2018. годину је 10.000,00 динара, која се може платити у целости, у два једнака дела по 5.000,00 динара (I део најкасније до 1. априла 2018. године и II део до 1. октобра 2018. године) или у једнаким месечним ануитетима одбијањем-административном забраном од личног доходка у износу од 833,33 динара;</p>
			<p>− износ чланарине за добровољне чланове Коморе биохемичара Србије за 2018. годину је 5.000,00 динара, која се може платити у целости или у два једнака дела;</p>
			<p>− износ уписнине у Именик Коморе је 3.000,00 динара; (плаћа се само једном при упису у Комору);</p>
			<p>− износ за издавање Лиценце је 5.000,00 динара; (плаћа се приликом издавања лиценце једном у току једног лиценцног периода од седам година);</p>
			<p>− износ за издавање извода из Именика је 1.000,00 динара; (плаћа се једном у току једног лиценцног периода од седам година);</p>
			<p>− износ за издавање потврда је 200,00 динара; (плаћа се једном у току једног лиценцног периода од седам година);</p>
			<p>− износ надокнаде за поступак спровођења лиценцног испита је 30.000,00 динара; (у складу са Правилником о ближим условима за издавање, обнављање или одузимање лиценце члановима комора здравствених радника („Службени гласник РС”, бр. 119/07, 23/09, 40/10 и 102/15) члан Коморе који није испунио услове за обнављање лиценце у оквиру КМЕ, а бави се здравственом делатношћу у обавези је да полаже лиценцни испит).</p>
			<p>II</p>
			<p>Одлука ступа на снагу осмог дана након објављивања у „Службеном гласнику Републике Србије”, а објављује се након добијања сагласности од стране Министарства здравља РС.</p>
			<p>Одлука се објављује и на интернет страници Коморе биохемичара Србије.</p>
			<p>У Београду, 14. марта 2018. године</p>
			<p>Заменик председника Скупштине </p>
			<p>Коморе биохемичара Србије,</p>
			<p>др мед. Светлана Обрадовић, с.р.</p>
	

