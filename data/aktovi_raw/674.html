





<p>На
основу члана 25. Правила о раду Заштитника грађана Републике Србије, </p>

<p>Заштитник
грађана доноси</p>

<p></p>

<p></p>

<p>ПРАВИЛНИК</p>

<p>о обрасцу службене легитимације
Заштитника грађана
и његових заменика</p>

<p>„Службени гласник
РС“, број 121 од 20. децембра 2007.</p>

<p></p>

<p></p>

<p>Члан 1.</p>

<p>Овим
правилником уређују се садржина и облик легитимације Заштитника грађана и његових
заменика и начин издавања и вођења евиденције о издатим легитимацијама.</p>

<p></p>

<p>Члан 2.</p>

<p>Ималац
службене легитимације, исту ће користити за идентификовање приликом обављања службених
радњи заштитника грађана и не може је користити у друге сврхе.</p>

<p></p>

<p>Члан 3.</p>

<p>Образац
службене легитимације штампа се ћириличким писмом и садржи:</p>

<p>1.
на корицама црне боје, кожног повеза, на врху у средини, златотиском, налази се
натпис: „Република Србија”, испод тога „СЛУЖБЕНА ЛЕГИТИМАЦИЈА”, испод тога грб РС,
испод тога масним словима: „ЗАШТИТНИК ГРАЂАНА”,</p>

<p>2.
на унутрашњој страни корица у средини место за фотографију у боји величине 25х30
милиметара, испод тога, у средини, име и презиме имаоца легитимације, затим испод
тога, у средини, функција имаоца легитимације, испод тога, у средини, место за потпис
имаоца легитимације, испод тога, у средини место за отисак печата органа, испод
тога лево, датум издавања, а десно место за потпис издаваоца легитимације,</p>

<p>3.
на другој страни натпис: „ИМУНИТЕТСКО ПРАВО”, испод тога текст:</p>

<p>„Заштитник
грађана и његови заменици уживају имунитет као народни посланици, а на основу члана
10. став 1. Закона о заштитнику грађана („Службени гласник РС”, бр. 79/2005 и
54/2007) о укидању имунитета Заштитника грађана и његових заменика одлучује Скупштина
већином гласова свих народних посланика на основу члана 10. став 2. Закона”,</p>

<p>4.
на трећој страни натпис: „Овлашћење”, испод тога текст:</p>

<p>„Ималац
ове службене легитимације у вези са поступком који води Заштитник грађана има право
да тражи од органа управе, а они имају обавезу да сарађују са Заштитником грађана
и да му омогуће приступ просторијама и ставе на располагање све податке којима располажу,
а који су од значаја за поступак који води, односно за остварење циља његовог превентивног
деловања, без обзира на степен њихове тајности, осим када је то у супротности са
законом. </p>

<p>Заштитник
грађана има право да обави разговор са сваким запосленим у органу управе када је
то од значаја за поступак који води. </p>

<p>Заштитник
грађана има право несметаног приступа заводима за извршење санкција и другим местима
на којима се налазе лица која су лишена слободе, као и право да са тим лицима разговара
насамо.”</p>

<p></p>

<p>Члан 4.</p>

<p>Образац
службене легитимације одштампан је уз овај правилник и чини његов саставни део.</p>

<p></p>

<p>Члан 5.</p>

<p>Службена
легитимација је димензија 7 x 9,5 cm, у тврдом кожном повезу, црне боје. </p>

<p>Хартија
на свакој унутрашњој страници легитимације садржи грб Републике Србије у растеру
(водени жиг).</p>

<p></p>

<p>Члан 6.</p>

<p>О
издатим службеним легитимацијама води се службена евиденција, која садржи: редни
број; име и презиме имаоца легитимације; функцију имаоца легитимације, датум издавања;
број личне карте и фотографију имаоца легитимације; датум издавања и датум враћања
службене легитимације и рубрику за напомене.</p>

<p></p>

<p>Члан 7.</p>

<p>Ако
ималац службене легитимације исту оштети, изгуби или на други начин остане без службене
легитимације или њеног дела дужан је да о томе одмах писмено обавести Генералног
секретара Заштитника грађана, ради брисања из евиденције и издавања дупликата на
новом обрасцу. </p>

<p>Ималац
службене легитимације коме престане функција или радни однос код Заштитника грађана,
обавезан је да службену легитимацију врати приликом пријема одлуке о престанку функције
или радног односа.</p>

<p></p>

<p>Члан 8.</p>

<p>Овај
правилник ступа на снагу осмог дана од дана објављивања у „Службеном гласнику Републике
Србије”.</p>

<p></p>

<p>У Београду, 5. децембра 2007. године</p>

<p>Заштитник грађана,</p>

<p>Саша Јанковић, с.р</p>

<p></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/5b570dc1-983f-49a6-bde5-e4a3a906d6be.image&amp;doctype=reg&amp;abc=cba&amp;eli=true&amp;eliActId=423443&amp;regactid=423443" width="623" height="532"></img></p>

<p></p>

<p></p>

<p><img src="http://www.pravno-informacioni-sistem.rs/SlGlasnikPortal/slike/a9520d37-7b37-4015-8282-1b43ca78c367.image&amp;doctype=reg&amp;abc=cba&amp;eli=true&amp;eliActId=423443&amp;regactid=423443" width="507" height="863"></img></p>



