


	
	Zakon

	


	
				<p>Редакцијски пречишћен текст</p>
				<p></p>
				<p></p>
				<p>На основу члана 18. став 3. Закона о играма на срећу („Службени гласник РС”, број 88/11),</p>
				<p>Министар рада, запошљавања и социјалне политике доноси</p>
				<p>ПРАВИЛНИК </p>
				<p>о расподели средстава за програме заштите и унапређења положаја особа са инвалидитетом и за финансирање установа социјалне заштите </p>
				<p>"Службени гласник РС", бр. 109 од 16. 
				новембра 2012, 10 од 7. фебруара 2018.</p>
				<p>Садржина Правилника </p>
				<p>Члан 1.</p>
				<p>Овим правилником ближе се уређује начин и критеријуми за расподелу средстава наменских примања буџета намењених за финансирање установа социјалне заштите, организација особа са инвалидитетом и других удружења чији је циљ унапређење социјално-економског и друштвеног положаја особа са инвалидитетом и унапређење социјално-економског и друштвеног положаја лица у стању социјалне потребе.</p>
				<p>Члан 2.</p>
				<p>Наменска примања буџета из члана 1. овог правилника воде се одвојено у оквиру главне књиге трезора на повезаним евиденционим контима – Буџетском фонду за програме заштите и унапређења положаја особа са инвалидитетом и Буџетском фонду за финансирање установа социјалне заштите, у складу са законом.</p>
				<p>Критеријуми и начин расподеле средстава за програме заштите и унапређења положаја особа са инвалидитетом</p>
				<p>Члан 3.</p>
				<p>Расподела средстава за програме заштите и унапређења положаја особа са инвалидитетом врши се на основу поднетих предлога пројеката по расписаном јавном позиву, на основу следећих критеријума:</p>
				<p>1) програмске активности намењене унапређењу положаја особа са инвалидитетом које реализују републички и покрајински савези кроз рад локалних удружења у свом систему, које су у складу са годишњим приоритетима политике унапређења положаја особа са инвалидитетом (Програмски конкурс);</p>
				<p>2) програми и услуге које реализују удружења особа са инвалидитетом и друге социјално хуманитарне организације које су регистроване на територији Републике Србије, који су у складу са годишњим приоритетима политике унапређења положаја особа са инвалидитетом (Годишњи конкурс);</p>
				<p>3) пројекти чији је циљ побољшање приступачности физичког окружења, унапређење просторно-техничких услова рада удружења особа са инвалидитетом, пројекти који се финансирају у партнерству са другим донатором, као и други хуманитарни програми (Стални отворени конкурс).</p>
				<p>Члан 4.</p>
				<p>Подносилац пројекта из члана 3. овог правилника може бити:</p>
				<p>1) организација која је уписана у регистар код надлежног органа на територији Републике Србије;</p>
				<p>2) организација која је непосредно одговорна, у целини или у претежном делу, за припрему и реализацију пројектних активности;</p>
				<p>3) организација чији су циљеви усмерени на реализацију програма од јавног интереса у области заштите особа са инвалидитетом, заштите и промовисања људских права, као и хуманитарних програма и других програма у којима удружење искључиво и непосредно следи јавне потребе. </p>
				<p>Члан 5.</p>
				<p>Програми из члана 3. овог правилника треба: </p>
				<p>1) доприносе постизању веће социјалне укључености особа са инвалидитетом у све токове живота;</p>
				<p>2) да су у складу са Стратегијом унапређења положаја особа са инвалидитетом у Републици Србији;</p>
				<p>3) да доприносе циљевима реформе система социјалне заштите;</p>
				<p>4) да доприносе развоју сервиса и програма подршке особама са инвалидитетом и њиховим породицама.</p>
				<p>Критеријуми и начин расподеле средстава за финансирање установа социјалне заштите</p>
				<p>Члан 6.</p>
				<p>Расподела средстава намењених за финансирање установа социјалне заштите врши се на основу исказаних потреба установа социјалне заштите, у складу са законом, према следећим наменама:</p>
				<p>1) инвестициона улагања у објекте и опрему установа социјалне заштите и инвестиционо одржавање објеката неопходно за функционисање установе;</p>
				<p>2) текуће одржавање објеката и опремање установа социјалне заштите, уколико се средства за те намене не могу обезбедити из средстава намењених за материјалне трошкове, а битно је угрожено функционисање установе;</p>
				<p>3) плаћање дуговања према јавним предузећима (комуналне услуге, грејање, струја, телефони и др.) уколико се та средства не могу обезбедити из средстава намењених за материјалне трошкове, а неплаћање дуга битно угрожава функционисање установе;</p>
				<p>4) ванредни, повремени трошкови установа социјалне заштите на основу судских и административних поступака, одлука суда или надлежних државних органа, органа локалне самоуправе (казне, судске и административне таксе, трошкови вештачења у поступцима које центри за социјални рад воде у складу са законом, извршна судска решења према трећим лицима, накнаде зарада за запослене које су по судској одлуци враћени на посао, накнаде за одузето земљиште, трошкови легализације објеката и др.);</p>
				<p>5) повећани трошкови функционисања установа у реализацији реформских пројеката као и трошкови реализације пројеката које спроводи установа на основу сагласности овог министарства (пројекти везани за едукацију запослених, радно оспособљавање и рехабилитацију корисника, подршка кориснику у процесу изласка из установе и осамостаљивања, обезбеђење летовања корисника и др.);</p>
				<p>6) покривање дефицита установа социјалне заштите ако Министарство, на основу анализе, утврди да је дефицит настао због објективних тешкоћа у пословању, а губици би угрозили нормално функционисање установе у текућем периоду;</p>
				<p>7) зараде и друге накнаде за лица која су ангажована услед објективних околности у установама социјалне заштите, уколико се по другом основу средства за те намене не могу обезбедити;</p>
				<p>8) обезбеђивање недостајућих средстава установама социјалне заштите у поступку трансформације установе у складу са Стратегијом развоја социјалне заштите;</p>
				<p>9) финансирање јубиларних награда за запослене у центрима за социјални рад, уколико се средства за те намене не могу обезбедити из других извора;</p>
				<p>10) обезбеђивање новогодишњих пакетића за децу у установама социјалне заштите и децу на породичном смештају;</p>
				<p>11) финансирање рада лекарске комисије у вези са остваривањем права из социјалне заштите.</p>
				<p>Расподела средстава врши се сагласно приоритетима битним за функционисање установа, са циљем обезбеђивања једнаког положаја установа социјалне заштите у коришћењу ових средстава.</p>
				<p>Критеријуми и начин расподеле средстава за програме унапређења положаја лица у стању социјалне потребе</p>
				<p>Члан 7.</p>
				<p>Средства намењена за финансирање програма унапређења положаја лица у стању социјалне потребе могу се расподелити удружењима чији је циљ унапређење социјално-економског и друштвеног положаја лица у стању социјалне потребе на основу поднетих предлога пројеката по расписаном јавном позиву.</p>
				<p>Расподела средстава за програме из 
				става 1. овог члана врши се сагледавањем:</p>
				<p>1) нивоа побољшања, односно очувања 
				квалитета живота појединца или породице (у даљем тексту: 
				корисник), </p>
				<p>2) могућности отклањања или ублажавања 
				ризика неповољних животних околности корисника,</p>
				<p>3) стварања могућности за самосталан 
				живот у друштву, </p>
				<p>4) спречавања настајања и отклањања 
				последица социјалне искључености корисника.</p>
				<p>Програми из става 1. овог члана могу 
				обухватати и мере и активности које подразумевају развој 
				постојећих и подстицај развоју нових услуга, ради унапређења 
				социјалне заштите.</p>
				<p>Средствима из става 1. овог члана могу се финансирати и удружења, односно асоцијације из области социјалне заштите у циљу унапређења услова рада, 
				издавања часописа у области социјалне политике и социјалног рада 
				и организовања стручних семинара и семинара из области социјалне 
				заштите и заштите права најугроженијих категорија становништва, на основу исказаних потреба.</p>
				<p>*Службени гласник РС, број 10/2018</p>
				<p>Члан 7а</p>
				<p>Подносилац пројекта из члана 7. овог 
				правилника може бити удружење:</p>
				<p>1) које је регистровано као удружење 
				грађана са седиштем у Републици Србији;</p>
				<p>2) које је непосредно одговорно за 
				припрему и реализацију пројекта;</p>
				<p>3) нема неблаговремено извршених или 
				неизвршених раније преузетих обавеза из уговора са Министарством 
				за рад, запошљавање, борачка и социјална питања;</p>
				<p>4) има одговарајуће капацитете за 
				спровођење предложених активности.</p>
				<p>*Службени гласник РС, број 10/2018</p>
				<p>Завршна одредба </p>
				<p>Члан 8.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”. </p>
				<p>Број 110-00-234/2012-09</p>
				<p>У Београду, 15. новембра 2012. године</p>
				<p>Министар,</p>
				<p>др Јован Кркобабић, с.р.</p>
	

