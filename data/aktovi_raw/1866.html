


	
	Zakon

	


	
		Редакцијски пречишћен текст
	<p>
	</p>
	<p></p>
	<p>На основу члана 15. став 1. Закона о Народној банци Србије („Службени гласник РС”, бр. 72/2003, 55/2004 и 44/2010) и члана 27а. став 5. Закона о добровољним пензијским фондовима и пензијским плановима („Службени гласник РС”, бр. 85/2005 и 31/2011),</p>
	<p>Извршни oдбор Народне банке Србије доноси</p>
	<p></p>
	<p></p>
	<p>ОДЛУКУ</p>
	<p>о обављању екстерне ревизије и садржини извештаја екстерног ревизора</p>
	<p>
	"Службени гласник РС", бр. 60 од 16. августа 
	2011, 61 од 19. августа 2011 - исправка</p>
	<p></p>
	<p></p>
	<p>1. Овом одлуком прописују се услови обављања екстерне ревизије, као и основна садржина извештаја екстерног ревизора о обављеној ревизији финансијских извештаја друштва за управљање добровољним пензијским фондом (у даљем тексту: друштво) и финансијских извештаја добровољног пензијског фонда (у даљем тексту: фонд).</p>
	<p></p>
	<p>2. Друштво је дужно да изабере екстерног ревизора:</p>
	<p>1) који ће да обезбеди да бар један његов запослени који ће учествовати у ревизији друштва има најмање три године искуства у обављању послова ревизије финансијских извештаја финансијских институција;</p>
	<p>2) коме Народна банка Србије није у претходној календарској години, односно последњих годину дана одбила да прихвати извештај, нити је одбила његов избор, односно његово стављање на листу спољних ревизора;</p>
	<p>3) који није повезано лице с друштвом, нити су његови запослени који учествују у ревизији друштва повезана лица с друштвом.</p>
	<p></p>
	<p>3. Предмет ревизије екстерног ревизора су сви финансијски извештаји друштва, односно фонда.</p>
	<p>Извештаји екстерног ревизора о обављеној ревизији из става 1. ове тачке (у даљем тексту: извештај о ревизији) сачињавају се у складу са законом којим се уређује ревизија финансијских извештаја, Међународним стандардима ревизије и oвом одлуком.</p>
	<p>Извештај о ревизији садржи:</p>
	<p>1) извештај и мишљење екстерног ревизора;</p>
	<p>2) финансијске извештаје друштва и фонда који су били предмет испитивања и оцене; 
	</p>
	<p>3) писмо о презентацији финансијских извештаја друштава, односно фонда;</p>
	<p>4) анализе екстерног ревизора.</p>
	<p></p>
	<p>4.* Извештај екстерног ревизора садржи његово мишљење о томе да ли финансијски извештаји који су били предмет ревизије по свим материјално значајним питањима истинито и објективно, у складу са законом којим се уређују рачуноводство и ревизија, прописима Народне банке Србије и Међународним стандардима финансијског извештавања, исказују резултате пословања и финансијски положај друштва, односно фонда.</p>
	<p></p>
	<p>*Службени 
	гласник РС, број 61/2011</p>
	<p></p>
	<p>5.* Извештај о ревизији садржи и писмо о презентацији финансијских извештаја друштва, односно фонда, које потписују одговорно лице друштва и лице одговорно за састављање финансијских извештаја.</p>
	<p>Писмом из става 1. ове тачке друштво даје писмено уверавање екстерном ревизору да је испунило све захтеве који се односе на састављање финансијских извештаја друштва, односно фонда, у складу с рачуноводственим прописима и стандардима, да су екстерном ревизору пружене све релевантне информације, да су информације које су пружене истините и веродостојне, као и да су све настале транскације евидентиране и приказане у тим финансијским извештајима.</p>
	<p></p>
	<p>*Службени 
	гласник РС, број 61/2011</p>
	<p></p>
	<p>6.* Екстерни ревизор је дужан да у извештају о ревизији финансијских извештаја фонда посебно искаже усклађеност структуре улагања имовине фонда с критеријумима утврђеним одлуком којом се уређују максималне висине, услови и начин улагања имовине фонда, као и са инвестиционом политиком фонда.</p>
	<p></p>
	<p>*Службени 
	гласник РС, број 61/2011</p>
	<p></p>
	<p>7.* Анализе екстерног ревизора обухватају најмање: анализу система унутрашњих контрола, анализу рачуноводственог система и уредности вођења пословних књига, анализу информационог система и анализу налаза екстерних контрола.</p>
	<p>Анализа система унутрашњих контрола подразумева процену екстерног ревизора да ли је друштво успоставило одговарајуће процедуре за одвијање пословних активности које се односе на управљање имовином фонда и односе с повезаним лицима на начин који одговара природи, сложености и ризичности посла, као и да ли се успостављене процедуре примењују.</p>
	<p>Анализа рачуноводственог система и уредности вођења пословних књига садржи процену екстерног ревизора о томе да ли пословне књиге друштва и фонда води, односно финансијске извештаје саставља и презентује стручно лице и да ли друштво пословне књиге води уредно и ажурно и на начин који омогућава контролу исправности књижења, чувања и коришћења података, увид у хронологију извршених књижења и сагледавање свих промена на рачунима тих књига, као и процену да ли су пословне књиге фонда дневно ажурне и да ли су добра основа за припрему свих финансијских и других извештаја на дневној основи, тј. да ли су све трансакције ваљано признате и процењене, те да ли су приказане на одговарајућим рачунима.</p>
	<p>Анализа информационог система садржи процену екстерног ревизора о стању информационог система друштва, процену успостављености одговарајућих интерних контрола у вези са овим системом, као и процену адекватности управљања тим системом, с посебним освртом на усклађеност система с прописима. 
	</p>
	<p>Анализа налаза екстерних контрола садржи преглед свих екстерних контрола које су обављене у току периода за који се израђују финансијски извештаји, као и коментар екстерног ревизора о тим налазима.</p>
	<p></p>
	<p>*Службени 
	гласник РС, број 61/2011</p>
	<p></p>
	<p>8.* Уз извештај о ревизији, друштво је дужно да Народној банци Србије достави и писмо руководству које је екстерни ревизор доставио друштву после завршетка ревизије. У писму руководству ревизор наводи неправилности, слабости и пропусте друштва утврђене током ревизије и даје препоруке за њихово отклањање. 
	</p>
	<p></p>
	<p>*Службени 
	гласник РС, број 61/2011</p>
	<p></p>
	<p>9.* Друштво је дужно да на својој Интернет страници, уз финансијске извештаје, објави извештај о ревизији.</p>
	<p></p>
	<p>*Службени 
	гласник РС, број 61/2011</p>
	<p></p>
	<p>10.* Представници Народне банке Србије и екстерни ревизори могу одржавати састанке у вези са обављањем послова ревизије финансијских извештаја друштва и фонда – и то пре почетка ревизије, у току ревизије и након обављене ревизије.</p>
	<p></p>
	<p>*Службени 
	гласник РС, број 61/2011</p>
	<p></p>
	<p>11.* Извештај екстерног ревизора може садржати и допунске податке и информације ако то посебно захтева друштво код кога се ревизија обавља.</p>
	<p></p>
	<p>*Службени 
	гласник РС, број 61/2011</p>
	<p></p>
	<p>12.* Даном ступања на снагу ове одлуке престаје да важи Одлука о садржини извештаја о обављеној ревизији финансијских извештаја друштва за управљање добровољним пензијским фондом и добровољног пензијског фонда („Службени гласник РС”, број 27/2006).</p>
	<p></p>
	<p>*Службени 
	гласник РС, број 61/2011</p>
	<p></p>
	<p>13.* Ова одлука објављује се у „Службеном гласнику РС” и ступа на снагу 1. јануара 2012. године.</p>
	<p></p>
	<p>*Службени 
	гласник РС, број 61/2011</p>
	<p></p>
	<p></p>
	<p>ИО НБС број 60</p>
	<p>У Београду, 11. августа 2011. године</p>
	<p>ПредседавајућиИзвршног одбора Народне банке Србије</p>
	<p>гувернер</p>
	<p>Народне банке Србије,</p>
	<p>др 
	Дејан Шошкић, с.р.</p>

