


	
	Zakon


	<p>На основу члана 10. став 2. Закона о полицији („Службени гласник РС”, број 101/2005, 63/09) и члана 15. став 1. Закона о државној управи („Службени гласник РС”, број 79/2005, 101/2007, 95/2010), 
	</p>
	<p>Министар унутрашњих послова доноси 
	</p>
	<p></p>
	<p></p>
	<p>УПУТСТВО</p>
	<p>о интерном научно-стручном часопису „Безбедност”</p>
	<p>
	"Службени гласник РС", број 54 од 22. јула 2011.</p>
	<p></p>
	<p></p>
	<p>1) Ради издавања што квалитетнијег интерног научно-стручног часописа Министарства унутрашњих послова – „Безбедност” (у даљем тексту: часопис), овим упутством одређују се његови органи и начин рада, садржај, начин и услови издавања (редовних, тематских и јубиларних бројева и повремених публикација у издању часописа), накнаде ауторима, тираж и дистрибуција часописа.</p>
	<p></p>
	<p>2) Органи часописа су:</p>
	<p>(1) Уредништво;</p>
	<p>(2) Главни и одговорни уредник;</p>
	<p>(3) Уредник.</p>
	<p></p>
	<p>3) Уредништво часописа обавља следеће послове: 
	</p>
	<p>(1) стара се о остваривању програмске концепције и уређивачке политике часописа; 
	</p>
	<p>(2) утврђује План издавања часописа; 
	</p>
	<p>(3) утврђује садржај сваког броја часописа; 
	</p>
	<p>(4) обавља и друге послове у складу са законом. 
	</p>
	<p></p>
	<p>4) Чланови Уредништва могу бити реномирани научно-истраживачки радници и афирмисани стручњаци, из земље и иностранства.</p>
	<p>Чланове уредништва именује министар унутрашњих послова (у даљем тексту: министар) на период од четири године.</p>
	<p>Уредништво часописа има укупно 15 чланова, од којих су осам из Министарства унутрашњих послова (у даљем тексту: Министарство) и седам из друштвене заједнице и образовних установа. 
	</p>
	<p>Из састава Уредништва министар именује главног и одговорног уредника часописа.</p>
	<p></p>
	<p>5) Уредништво часописа обавља послове из своје надлежности и одлучује на седницама којима присуствује најмање половина плус један од укупног броја чланова.</p>
	<p>Изузетно, када за то постоји потреба, седнице се могу одржаватиелектронским, односно дописним путем.</p>
	<p>Члан Уредништва часописа, који не може да присуствује седници, дужан је да пре њеног одржавања извести главног и одговорног уредника о својој спречености, уз образложење разлога.</p>
	<p></p>
	<p>6) Поред старања и одговорности за непосредно спровођење закона из области издавачке делатности, главни и одговорни уредник часописа обавља следеће послове:</p>
	<p>(1) непосредно руководи радом Уредништва часописа; 
	</p>
	<p>(2) усклађује све послове у вези са издавањем часописа;</p>
	<p>(3) прегледа сваки достављени чланак и обезбеђује објављивање радова који одговарају концепцији часописа; 
	</p>
	<p>(4) одређује рецензенте за чланке;</p>
	<p>(5) предлаже Уредништву часописа објављивање радова у одређеном броју и рубрици часописа; 
	</p>
	<p>(6) предлаже План излажења часописа за наредну годину;</p>
	<p>(7) сазива седнице Уредништва часописа, на своју иницијативу или по предлогу; на предлог једне трећине чланова Уредништва, дужан је да сазове седницу; обавља припреме за седнице и председава њима;</p>
	<p>(8) обавља и друге послове у складу са законом.</p>
	<p></p>
	<p>7) Уредник часописа је радник Министарства, на радном месту систематизованом у Правилнику о унутрашњем уређењу и систематизацији радних места у МУП-у. 
	</p>
	<p>Уредник часописа обавља следеће послове: 
	</p>
	<p>(1) помаже главном и одговорном уреднику у обављању свихпослова и радних задатака;</p>
	<p>(2) организује рад Уредништва и у одсуству главног и одговорног уредника председава седницама Уредништва;</p>
	<p>(3) стара се о реализацији часописа у свим фазама до изласка из штампе;</p>
	<p>(4) ради на стручној и техничкој редакцији и уобличавању сваког посебног броја; 
	</p>
	<p>(5) прати израду часописа у штампарији; 
	</p>
	<p>(6) организује и обавља најсложеније стручне послове у вези са издавањем часописа и његовом дистрибуцијом.</p>
	<p></p>
	<p>8) Седнице се заказују писменим позивом (или електронским путем), који се упућује сваком члану Уредништва,најмање седам дана пре њеног одржавања.</p>
	<p>Позив за седницу садржи датум, место и време одржавања седнице, као и предлог дневног реда. 
	</p>
	<p>Изузетно, у случајевима хитности, седница се може заказати и у року краћем од рока утврђеног у овој тачки. 
	</p>
	<p></p>
	<p>9) Седнице Уредништва одржавају се периодично према оријентационом плану издавања часописа и према актуелним потребама. 
	</p>
	<p></p>
	<p>10) У часопису се објављују, на српском и енглеском језику, радови који садржински спадају у подручје наука о безбедности, а нису били објављени, односно нису послати ради објављивања у другим публикацијама.</p>
	<p>У часопису је могуће објављивање радова аутора из иностранства, самостално или у коауторству са домаћим ауторима.</p>
	<p>Аутор је одговоран за могуће кршење ауторских права. 
	</p>
	<p></p>
	<p>11) Аутори који достављају радове ради објављивања у часопису, имају обавезу да свој чланак технички уреде у складу са редакцијским правилима (упутством за ауторе) о писању и опреми радова.</p>
	<p>Рад који не буде технички уређен у складу са редакцијским правилима (упутством за ауторе), неће бити узет у разматрање и биће враћен аутору.</p>
	<p></p>
	<p>12) Приспели радови за објављивање у часопису подлежу анонимној рецензији.</p>
	<p>У часопису се објављују само радови који добију позитивну рецензију. 
	</p>
	<p></p>
	<p>13) Часопис се, начелно,састоји из следећих рубрика:</p>
	<p>(1) Научни радови;</p>
	<p>(2) Стручни радови;</p>
	<p>(3) Из историје полиције; </p>
	<p>(4) Из стране литературе; </p>
	<p>(5) Прикази.</p>
	<p>Поред постојећих,могу се установити и нове рубрикекоје ће се објављивати само када постоји потреба за излагањем актуелних и корисних информација за кориснике часописа (нпр.програм научно-стручних скупова, затим прикази већ одржаних научно-стручних скупова, интересантни текстови у страним стручним часописима и др.).</p>
	<p></p>
	<p>14) Радови који се објављују у часопису могу, по обиму, бити највише до једног ауторскогтабака. 
	</p>
	<p>Изузетно, могу се објавити и обимнији радови уколико се ради о врло актуелним и неистраженим проблемима. 
	</p>
	<p>Сваки рад мора имати апстракт од 100 до 250 речи, до пет кључних речи за индекс на српском и енглеском језику и списак актуелне и референтне литературе која је цитирана у тексту.</p>
	<p></p>
	<p>15) По правилу, часопис излазичетири пута годишње у складу са расположивим финансијским средствима. Поред редовних издања, могу се публиковати тематски и јубиларни бројеви, који су у складу са програмском концепцијом и уређивачком политиком часописа. 
	</p>
	<p></p>
	<p>16) Накнаде ауторима за радове објављене у часопису, као и накнаде рецензентима и лицима која су радила на пословима издавачке делатности обрачунавају се у складу са Правилником о накнадама по основу издавачке делатности. 
	</p>
	<p></p>
	<p>17) Часопис се штампа у тиражу од 1000 примерака.</p>
	<p>Часопис се издаје у електронском облику и објављује на сајту Министарства – Управе за стручно образовање, оспособљавање, усавршавање и науку. 
	</p>
	<p></p>
	<p>18) Часопис се дистрибуира корисницима у Министарству и научно-образовним установама, ауторима, рецензентима као и другим корисницима, ради информисања или образовања одређене професионалне групе.</p>
	<p></p>
	<p>19) Ступањем на снагу овог упутства престаје да важи Упутство о интерном теоријско-стручном часопису „Безбедност”, 01 број 3113/07 од 18. маја 2007. године.</p>
	<p></p>
	<p>20) Ово упутствоступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p></p>
	<p>01 број 7097/11</p>
	<p>У Београду, 15. јуна 2011. године</p>
	<p>Министар,</p>
	<p>
	Ивица Дачић, с.р.</p>

