





<p></p>

<p> На основу
члана 43. став 3. Закона о влади („Службени гласник РС“, бр. 55/05,
71/05 – исправка и 101/07)</p>

<p> Влада
доноси</p>

<p></p>

<p></p>

<p>ЗАКЉУЧАК</p>

<p>о употреби грба, заставе и химне
Републике Србије на спортским такмичењима на којима учествују репрезентативци, односно
репрезентације Републике Србије </p>

<p>„Службени гласник РС“, број 3 од 11. јануара 2008.</p>

<p></p>

<p></p>

<p> 1. Препоручује се спортским савезима да се на спортским
такмичењима на којима учествују репрезентативци, односно репрезентације Републике
Србије грб, застава и химна Републике Србије употребљавају на следећи начин:</p>

<p> 1) на дресовима репрезентативаца користи се Мали грб Републике
Србије;</p>

<p> 2) као застава Републике Србије користи се Државна застава
Републике Србије;</p>

<p> 3) химна Републике Србије „Боже правде” изводи се свирањем,
певањем или свирањем и певањем, и у тексту и мелодији химне не могу се приликом
извођења вршити никакве измене;</p>

<p> 4) боје дресова јесу боје заставе Републике Србије (црвена,
плава, бела), што значи: црвени дрес, плави шортс и беле чарапе, али треба поступати
и у складу са правилима и праксом одржавања спортских такмичења (правила међународних
федерација), тј. употребљавати резервни бели комплет опреме.</p>

<p> 2. Овај закључак објавити у „Службеном гласнику Републике Србије”.</p>

<p></p>

<p>05 број 017-7/2008-1</p>

<p>У Београду, 10. јануара 2008. године</p>

<p>Влада</p>

<p>Потпредседник,</p>

<p>Божидар Ђелић, с. р.</p>



