


	
	Zakon

	


	
			<p>На основу члана 72. став 1. тачка 4) Закона о граничној контроли („Службени гласник РС”, број 24/18),</p>
			<p>Министар унутрашњих послова доноси</p>
			<p>ПРАВИЛНИК</p>
			<p>о изгледу и садржини обрасца захтева за издавање граничног одобрења, граничног одобрења и начину издавања граничног одобрења</p>
			<p>"Службени гласник РС", број 42 од 1. јуна 2018.</p>
			<p>Члан 1.</p>
			<p>Овим правилником прописује се изглед и садржина обрасца Захтева за издавање граничног одобрења, гранично одобрење и начин издавања граничног одобрења.</p>
			<p>Члан 2.</p>
			<p>Захтев за издавање граничног одобрења (Образац 1) и Гранично одобрење (Образац 2) одштампани су уз овај правилник и чине његов саставни део.</p>
			<p>Члан 3.</p>
			<p>Уз захтев за издавање граничног одобрења, подносилац доставља и доказе којима потврђује постојање оправданог интереса за издавање граничног одобрења, у складу са Законом о граничној контроли. </p>
			<p>О захтеву за издавање граничног одобрења, одлучује организациона јединица граничне полиције која је територијално надлежна по месту намераваног преласка државне границе, уз сагласност органа управе надлежног за послове царина и других надлежних органа у зависности од исказаног интереса на који се позива подносилац захтева.   </p>
			<p>Организациона јединица граничне полиције на регионалном нивоу ће, по службеној дужности, затражити одобрење надлежног органа суседне државе за издавање граничног одобрења. Уколико надлежни орган суседне државе не достави одобрење у року прописаном за издавање граничног одобрења, надлежна организациона јединица граничне полиције ће одбити издавање граничног одобрења.</p>
			<p>Гранично одобрење издаје се у року од 60 дана од дана подношења захтева, са роком важења до једне године. </p>
			<p>Члан 4.</p>
			<p>Када наступе околности које негативно утичу на спровођење граничне контроле и безбедност државне границе, злоупотребе или престанка разлога због којих је гранично одобрење издато, кад надлежни орган суседне државе обавести граничну полицију да укида претходно дато одобрење или када орган управе надлежан за послове царина или други надлежни орган повуче раније дату сагласност, гранична полиција ће донети и спровести одлуку о одузимању граничног одобрења у управном поступку. </p>
			<p>О одузимању граничног одобрења или проглашењу граничног одобрења неважећим, гранична полиција ће обавестити надлежни орган суседне државе. </p>
			<p>Члан 5.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p>Број 01-4029/18-3</p>
			<p>У Београду, 29. маја 2018. године</p>
			<p>Министар,</p>
			<p>др Небојша Стефановић, с.р.</p>
			<p></p>
			<p>Обрасци</p>
			<p>
			Образац 1 - 
			Захтев за издавање граничног одобрења</p>
			<p>
			
			Образац 2 - Гранично одобрење</p>
	

