


На основу члана 16. став 4. Закона о ознакама географског порекла („Службени гласник РС”, број 18/10),<p>
	Министар пољопривреде, шумарства и водопривреде доноси</p>
	

	<p>
	</p>
	

	<p>ПРАВИЛНИК</p>
	

	<p>о условима, начину и поступку контроле квалитета и посебних својстава пољопривредних и прехрамбених производа са ознакама географског порекла</p>
	

	<p>„Службени гласник РС“, број 73 од 12. октобра 2010.</p>
	

	<p>
	</p>
	

	<p>I. УВОДНЕ ОДРЕДБЕ</p>
	

	<p></p>
	

	<p>Предмет уређивања</p>
	

	<p></p>
	

	<p>Члан 1.</p>
	

	<p>Овим правилником ближе се прописују услови, начин и поступак контроле квалитета и посебних својстава пољопривредних и прехрамбених производа са ознакама географског порекла.</p>
	

	<p></p>
	

	<p>Примена правилника</p>
	

	<p></p>
	

	<p>Члан 2.</p>
	

	<p>Одредбе овог правилника не примењују се на вино и ракију и друга алкохолна пића, за које су стицање и систем заштите, као и остваривање права коришћења ознаке географског порекла утврђени посебним прописима, а у складу са законом којим се уређују ознаке географског порекла.</p>
	

	<p></p>
	

	<p>II. УСЛОВИ, НАЧИН И ПОСТУПАК КОНТРОЛЕ КВАЛИТЕТА И ПОСЕБНИХ СВОЈСТАВА ПОЉОПРИВРЕДНИХ И ПРЕХРАМБЕНИХ ПРОИЗВОДА СА ОЗНАКАМА ГЕОГРАФСКОГ ПОРЕКЛА</p>
	

	<p></p>
	

	<p>1. Службена контрола</p>
	

	<p></p>
	

	<p>Члан 3.</p>
	

	<p>Пољопривредни и прехрамбени производи са ознакама географског порекла, као и произвођачи тих производа којима је признат статус овлашћених корисника ознаке географског порекла, подлежу службеној контроли, која се врши у складу са законом којим се уређује безбедност хране и прописима донетим на основу њега.</p>
	

	<p></p>
	

	<p>2. Контрола квалитета и посебних својстава производа</p>
	

	<p></p>
	

	<p>Члан 4.</p>
	

	<p>Контрола квалитета и посебних својстава производа врши се тако што се утврђује усклађеност квалитета и посебних својстава производа, начина производње производа и порекла сировине, са подацима садржаним у спецификацији, односно елаборату, у складу са законом којим се уређују ознаке географског порекла. 
	</p>
	

3. Утврђивање усклађености производа

Члан 5.
Утврђивање усклађености квалитета и посебних својстава производа, начина производње производа и порекла сировине, са подацима садржаним у спецификацији, односно елаборату (у даљем тексту: утврђивање усклађености производа) врши се после доношења решења о признавању имена порекла, односно географске ознаке. 

	<p></p>
	

	<p>а) Посебна правила за утврђивање усклађености производа за које донето решење о признавању имена порекла</p>
	

	<p></p>
	

	<p>Следљивост</p>
	

	<p></p>
	

	<p>Члан 6.</p>
	

	<p>Када су у питању производи за које је донето решење о признавању имена порекла, поступак утврђивања усклађености производа укључује и утврђивање порекла сировине, као и везе између производа и географског подручја, како би се, колико је то могуће, успоставила следљивост унутар одређеног географског подручја. 
	</p>
	

	<p>Порекло сировине</p>
	

	<p>Члан 7.</p>
	

	<p>Утврђивање порекла сировине из члана 6. овог правилника односи се на утврђивање података којима се доказује да производ потиче са назначеног географског подручја, односно везе између сваке серије набавке и сваке серије испоруке сировина, односно производа, тако што се идентификују:</p>
	

	<p>1) добављачи, количине и порекло свих серија набављених сировина и/или производа; 
	</p>
	

	<p>2) примаоци, количина и одредиште испоручених производа.</p>
	

	<p></p>
	

	<p>Веза између производа и географског подручја</p>
	

	<p></p>
	

	<p>Члан 8.</p>
	

	<p>Утврђивање везе између производа и географског подручја из члана 6. овог правилника односи се на утврђивање података о узрочној вези између посебних својстава и квалитета производа и описаног географског подручја, односно на који начин карактеристике одређеног географског подручја утичу на готов производ, тако што се идентификују:</p>
	

	<p>1) карактеристике географског подручја, укључујући природне и људске факторе, које битно или искључиво утичу на посебна својства и квалитет производа;</p>
	

	<p>2) опис узрочно-последичне везе карактеристика из тачке 1) овог става. 
	</p>
	

	<p>б) Посебна правила за утврђивање усклађености производа 
за које донето решење о признавању географске ознаке</p>
	

	<p>Члан 9.</p>
	

	<p>Када су у питању производи за које је донето решење о признавању географске ознаке, поступак утврђивања усклађености производа укључује и идентификацију:</p>
	

	<p>1) карактеристика географског подручја које утичу на посебна својства и квалитет производа;</p>
	

	<p>2) карактеристика о посебном квалитету, репутацији или другим карактеристикама производа које се могу приписати географском пореклу;</p>
	

	<p>3) описа узрочно-последичне везе карактеристика из тачке 1) овог става. 
	</p>
	

4. План контроле

	<p></p>
	

	<p>Члан 10.</p>
	

	<p>Утврђивање усклађености производа врши се у складу са планом контроле. 
	</p>
	

	<p></p>
	

	<p>5. Поступак утврђивања усклађености производа</p>
	

	<p></p>
	

	<p>Захтев за утврђивање усклађености производа</p>
	

	<p></p>
	

	<p>Члан 11.</p>
	

	<p>Поступак утврђивања усклађености производа покреће се на основу захтева за утврђивање усклађености производа. 
	</p>
	

	<p>Захтев за утврђивање усклађености производа може поднети сваки произвођач, односно прерађивач којем је признат статус овлашћеног корисника ознаке географског порекла (у даљем тексту: овлашћени корисник) који има намеру да користити регистровану ознаку имена порекла или географску ознаку. 
	</p>
	

	<p></p>
	

	<p>Корективне мере</p>
	

	<p></p>
	

	<p>Члан 12.</p>
	

	<p>Ако се у поступку утврђивања усклађености производа утврди да квалитет и посебна својства производа, начин производње производа и порекло сировине нису усклађени са подацима садржаним у спецификацији, односно елаборату, подносиоцу захтева се одређују корективне мере и рок за усклађивање. 
	</p>
	

	<p></p>
	

	<p>Сертификат о усклађености производа</p>
	

	<p></p>
	

	<p>Члан 13.</p>
	

	<p>После спроведеног поступка утврђивања усклађености производа, сачињава се записник о спроведеним активностима, који потписују представник сертификационог тела и овлашћени корисник. 
	</p>
	

	<p>На основу записника о спроведеним активностима издаје се сертификат о усклађености квалитета и посебних својстава производа, начина производње производа и порекла сировине, са подацима садржаним у спецификацији, односно елаборату (у даљем тексту: сертификат о усклађености производа), који се доставља подносиоцу захтева и министарству надлежном за послове пољопривреде.</p>
	

	<p></p>
	

	<p>Поступање у случају неусклађености производа</p>
	

	<p></p>
	

	<p>Члан 14.</p>
	

	<p>Ако се у поступку утврђивања усклађености производа утврди да су квалитет и посебна својства производа, начин производње производа и порекло сировине знатно неусклађени са подацима садржаним у спецификацији, односно елаборату, као и ако подносилац захтева у остављеном року није поступио у складу са одређеним корективним мерама из члана 7. овог правилника, о томе се писменим путем обавештава министарство надлежно за послове пољопривреде. 
	</p>
	

	<p></p>
	

	<p>III. ЗАВРШНА ОДРЕДБА</p>
	

	<p></p>
	

	<p>Члан 15.</p>
	

	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	

	<p></p>
	

	<p>Број 110-00-00182/2010-09</p>
	

	<p>У Београду, 5. септембра 2010. године</p>
	

	<p>Министар, 
	</p>
	
	<p>
	др Саша Драгин, с.р.</p>
