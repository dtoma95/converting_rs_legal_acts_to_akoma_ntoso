


	
	Zakon


	<p>Неважећи акт</p>
	<p></p>
	<p></p>
	<p></p>
	<p>На основу члана 22. став 2. Закона о трансфузиолошкој делатности („Службени гласник РС”, број 72/09),</p>
	<p>Министар здравља доноси </p>
	<p></p>
	<p>ПРАВИЛНИК</p>
	<p>о ближим условима за тестирање крви и компонената крви</p>
	<p>
	"Службени гласник РС", број 19 од 27. 
	фебруара 2013.</p>
	<p></p>
	<p>Члан 1.</p>
	<p>Овим правилником прописују се ближи услови за тестирање крви и компонената крви.</p>
	<p>Члан 2.</p>
	<p>Овлашћена трансфузиолошка установа која има дозволу за обављање поступка тестирања крви врши тестирање крви и компонената крви у просторији која је намењена за тестирање крви и компонената крви.</p>
	<p>Просторија из става 1. овог члана треба да буде адекватно осветљена, климатизована, чиста, као и дезинфикована након сваког уласка и изласка из ње.</p>
	<p>Члан 3.</p>
	<p>Овлашћена трансфузиолошка установа из члана 2. став 1. овог правилника треба да има аутоматизован уређај за тестирање крви и компонената крви који тестира сваку прикупљену јединицу крви или компоненту крви, и то:</p>
	<p>1) имунохематолошки – ради одређивања: </p>
	<p>(1) АБО крвне групе,</p>
	<p>(2) присуства Рх – Д антигена,</p>
	<p>(3) Рх фенотипа код Рx Д негативних давалаца Цц, Ее,</p>
	<p>(4) скрининг клинички значајних антитела, односно присуства ирегуларних еритроцитних антитела;</p>
	<p>2) серолошки – ради утврђивања присуства инфекције вирусом Хепатитиса Б, Хепатитиса Ц, хумане имунодефицијенције и „Treponeme pallidum”.</p>
	<p>Члан 4.</p>
	<p>Уређај из члана 3. овог правилника треба да буде инсталиран, калибрисан и валидиран.</p>
	<p>Након завршетка рада са уређајем из члана 3. овог правилника, лице које рукује са њим, припрема га за наредну употребу (чисти га, брише и сл.).</p>
	<p>Лице из става 2. овог члана мора да буде едуковано за руковање уређајем за тестирање крви и компонената крви.</p>
	<p>Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 110-00-2/2013-01</p>
	<p>У Београду, 22. јануара 2013. године</p>
	<p>Министар,</p>
	<p>проф. др 
	Славица Ђукић Дејановић, с.р.</p>

