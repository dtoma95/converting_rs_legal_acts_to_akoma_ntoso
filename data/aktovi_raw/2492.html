


	
	Zakon


	<p>На основу чл. 3. и 27. Закона о јавном дугу („Службени гласник РС”, бр. 61/05, 107/09 и 78/11), 
	</p>
	<p>Влада доноси</p>
	<p></p>
	<p>УРЕДБУ</p>
	<p>о општим условима за емисију и продају дугорочних државних хартија од вредности на међународном финансијском тржишту</p>
	<p>
	"Службени гласник РС", број 4 од 
	13. јануара 2013.</p>
	<p></p>
	<p>1. Основне одредбе</p>
	<p>Члан 1. </p>
	<p>Овом уредбом уређују се општи услови за емисију и продају дугорочних државних хартија од вредности које емитује Република Србија на међународном финансијском тржишту (у даљем тексту: обвезнице).</p>
	<p>Обвезнице, у смислу ове уредбе, јесу дугорочне хартије од вредности које Република Србија емитује на међународном финансијском тржишту, у страној или домаћој валути, ради финансирања буџетског дефицита, рефинансирања јавног дуга, финансирања инвестиционих пројеката, као и извршавања обавеза по датим гаранцијама. 
	</p>
	<p>Емитовање обвезница из става 2. овог члана, врши се до лимита утврђеног законом којим се уређује буџет Републике Србије за текућу годину.</p>
	<p>Одлуку о емитовању обвезница, доноси Влада.</p>
	<p>Члан 2.</p>
	<p>Влада бира правнoг саветника, који ће за Републику Србију пружати правну стручну помоћ у вези са емитовањем обвезница.</p>
	<p>Члан 3.</p>
	<p>Избор банака које ће вршити услуге продаје као и све друге финансијске услуге у вези са емитовањем обвезница (у даљем тексту: банке) врши Влада, на предлог министарства надлежног за послове финансија. 
	</p>
	<p>Министарство надлежно за послове финансија упућује захтев за достављање понуда потенцијалним банкама из става 1. овог члана. 
	</p>
	<p>Члан 4.</p>
	<p>Критеријум за избор банака установљава Влада, на предлог министарства надлежног за послове финансија. 
	</p>
	<p>Члан 5.</p>
	<p>Влада се упознаје са проспектом, који у сарадњи са правним саветницима и банкама, припрема и израђује министарство надлежно за послове финансија, у којем се, између осталог, детаљно приказује Република Србија, од историјског настанка модерне српске државе, преко економије, политичког система, извршне и законодавне власти, бруто домаћи производ, спољнотрговински биланс, монетарна политика и девизне резерве, јавне финансије, јавни дуг и пореска политика.</p>
	<p>Влада именује тим за разговоре са потенцијалним инвеститорима у вези са емисијом обвезница.</p>
	<p>2. Продаја државних хартија од вредности</p>
	<p>Члан 6.</p>
	<p>Продаја обвезница може се обављати на берзанском или ванберзанском тржишту.</p>
	<p>Члан 7.</p>
	<p>Поступак продаје обвезница, повезивање Републике Србије са потенцијалним купцима обвезница као и друге сродне активности спроводе изабране банке.</p>
	<p>Поступак салдирања по основу продаје обвезница врши страна клириншка кућа, о чијем избору одлуку доноси Влада, на предлог министарства надлежног за послове финансија.</p>
	<p>Члан 8.</p>
	<p>Обвезнице могу куповати домаћа и страна правна и физичка лица. Време до доспећа обвезница износи најмање две године од дана издавања обвезница.</p>
	<p>Члан 9.</p>
	<p>Влада одлучује о откупу обвезница пре рока доспећа уколико је таква могућност предвиђена актом о емисији обвезница, на предлог министарства надлежног за послове финансија.
	</p>
	<p>3. Ступање на снагу</p>
	<p>Члан 10.</p>
	<p>Даном ступања на снагу ове уредбе престаје да важи Уредба о општим условима за емисију и продају дугорочних државних хартија од вредности на иностраном финансијском тржишту („Службени гласник РС”, број 65/11).
	</p>
	<p>Члан 11.</p>
	<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
	<p></p>
	<p></p>
	<p>05 број 110-100/2013</p>
	<p>У Београду, 12. јануара 2013. године
	</p>
	<p>Влада</p>
	<p>Први потпредседник Владе,</p>
	<p>Александар Вучић,
	с.р.</p>

