


	
	Zakon

	


	
				<p></p>
				<p>На основу члана 30. став 1. тачка 6) Закона о посредовању у промету и закупу непокретности („Службени гласник РС”, број 95/13), </p>
				<p>Министар трговине, туризма и телекомуникација доноси</p>
				<p></p>
				<p>ПРАВИЛНИК </p>
				<p>о евиденцији о посредовању у промету и закупу непокретности</p>
				<p>"Службени гласник РС", број 75 од 21. јула 
				2014.</p>
				<p></p>
				<p>Предмет</p>
				<p>Члан 1.</p>
				<p>Овим правилником прописује се облик, садржина, начин вођења и рок чувања евиденције о посредовању у промету и закупу непокретности (у даљем тексту: евиденција).</p>
				<p>Облик евиденције</p>
				<p>Члан 2.</p>
				<p>Посредник у промету и закупу непокретности (у даљем тексту: посредник) води евиденцију у писаном облику, на обрасцу који је одштампан уз овај правилник и чини његов саставни део.</p>
				<p>Садржина евиденције</p>
				<p>Члан 3.</p>
				<p>Евиденција садржи:</p>
				<p>1) редни број уношења у евиденцију;</p>
				<p>2) датум уношења у евиденцију;</p>
				<p>3) број уговора о посредовању;</p>
				<p>4) датум уговора о посредовању;</p>
				<p>5) име, презиме, односно пословно име и адресу налогодавца;</p>
				<p>6) назив општине на којој се непокретност налази;</p>
				<p>7) адресу непокретности (место, улица и број, катастарска парцела и катастарска општина);</p>
				<p>8) податак о врсти непокретности чији је промет, односно закуп предмет посредовања;</p>
				<p>9) податак о површини непокретности чији је промет, односно закуп предмет посредовања;</p>
				<p>10) податак о томе да ли је правни посао који је предмет посредовања закључен или није закључен;</p>
				<p>11) датум закључења правног посла који је предмет посредовања;</p>
				<p>12) податак о купопродајној цени, односно закупнини, ако је правни посао који је предмет посредовања закључен;</p>
				<p>13) податак о фактурисаном износу посредничке накнаде;</p>
				<p>14) примедбу посредника, ако постоји.</p>
				<p>Приликом евидентирања врсте непокретности посредник уноси неки од следећих података у евиденцију:</p>
				<p>1) пољопривредно земљиште;</p>
				<p>2) грађевинско земљиште;</p>
				<p>3) пословни простор;</p>
				<p>4) локал;</p>
				<p>5) магацин;</p>
				<p>6) индустријски објекат;</p>
				<p>7) стан;</p>
				<p>8) кућа;</p>
				<p>9) гаража;</p>
				<p>10) остало – уз детаљнији опис у загради.</p>
				<p>Уношење и промена података у евиденцији</p>
				<p>Члан 4.</p>
				<p>Посредник евидентира уговор о посредовању и остале податке из члана 3. овог правилника и сваку насталу промену у року од осам дана од дана закључења уговора о посредовању, односно од дана настанка промене.</p>
				<p>Рок чувања евиденције</p>
				<p>Члан 5.</p>
				<p>Посредник евиденцију чува трајно.</p>
				<p>Посредник чува уговор о посредовању и документацију која чини његов прилог, најмање десет година од дана његовог закључења. </p>
				<p>Ступање на снагу</p>
				<p>Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>Број 011-00-20/2014-04</p>
				<p>У Београду, 17. јула 2014. године</p>
				<p>Министар,</p>
				<p>Расим Љајић, с.р.</p>
				<p></p>
				<p>
				Прилози</p>
				<p></p>
				<p>
				Образац ЕОП -
				
				Евиденција у промету и закупу 
				непокретности </p>
				<p></p>
				<p></p>
	

