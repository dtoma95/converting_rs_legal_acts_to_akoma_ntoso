


	
	Zakon


	<p>Неважећи акт</p>
	<p></p>
	<p></p>
	<p></p>
	<p>На основу члана 37. став 2. Закона о трансфузиолошкој делатности („Службени гласник РС”, број 72/09), 
	</p>
	<p>Министар здравља доноси</p>
	<p></p>
	<p>ПРАВИЛНИК 
	</p>
	<p>о начину и поступку чувања и доступности документације у овлашћеним трансфузиолошким установама, односно болничким банкама крви</p>
	<p>
	"Службени гласник РС", број 15 од 14. фебруара 2013.</p>
	<p></p>
	<p>Члан 1.</p>
	<p>Овим правилником прописује се начин и поступак чувања и доступности документације о прописаним поступцима, смерница Добре произвођачке праксе, односно Добре лабораторијске праксе, приручника за обуку и едукацију, као и образаца извештаја о узимању, пријему, тестирању, преради, чувању, дистрибуцији и издавању крви и компонената крви.</p>
	<p>Члан 2. </p>
	<p>Документација о прописаним поступцима, смерница Добре произвођачке праксе, односно Добре лабораторијске праксе, приручника за обуку и едукацију чува се у писменом и електронском облику и заштићена је од оштећена и неовлашћеног приступа, у посебним просторијама и доступна је свим здравственим радницима који су запослени у овлашћеној трансфузиолошкој установи, односно болничкој банци крви.</p>
	<p>Члан 3.</p>
	<p>Обрасци извештаја о узимању, пријему, тестирању, преради, чувању, дистрибуцији и издавању крви и компонената крви чувају се у бази информационог система овлашћене трансфузиолошке установе, односно болничке банке крви која је осигурана системом лозинки.</p>
	<p>Обрасци извештаја из става 1. овог правилника доступни су здравственим радницима запосленим у овлашћеним трансфузиолошким установама, односно болничким банкама крви на пословима узимања, пријема, тестирања, преради, чувања, дистрибуцијe и издавања крви и компонената крви.</p>
	<p>Члан 4.</p>
	<p>Овајправилникступанаснагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 110-00-17/2012-01</p>
	<p>У Београду, 25. јануара 2013. године</p>
	<p>Министар,</p>
	<p>проф. др Славица Ђукић Дејановић, 
	с.р.</p>

