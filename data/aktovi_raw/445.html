





<p>
</p>

<p>
На
основу члана 35. став 4. Закона о научноистраживачкој делатности („Службени гласник
РС”, бр. 110/05 и 50/06 – исправка) и члана 43. став 1. Закона о Влади („Службени
гласник РС”, бр. 55/05 и 71/05 – исправка),</p>

<p>
Влада
доноси </p>

<p>
</p>

<p>
ОДЛУКУ</p>

<p>
о оснивању Института
за пестициде и заштиту животне средине, Земун</p>

<p>
„Службени гласник РС“, број 
78 
 од 18. 
септембра 2006.</p>

<p>
</p>

<p>
</p>

<p>
I. ОСНОВНЕ ОДРЕДБЕ</p>

<p>
</p>

<p>
Члан 1.</p>

<p>
Оснива
се Институт за пестициде и заштиту животне средине, Земун као научноистраживачка
установа која послује у складу са прописима којима се уређује правни положај јавних
служби (у даљем тексту: Институт).</p>

<p>
Члан 2.</p>

<p>
Влада
је Решењем 05 број 022-8161/2006 од </p>

<p>
31.
августа 2006. године дала претходну сагласност на Одлуку о статусној промени поделом
уз оснивање, коју је донео Управни одбор Института за истраживања у пољопривреди
„СРБИЈА” Београд, Зелени венац 2/3 од 21. јула 2006. године. </p>

<p>
Члан 3.</p>

<p>
Институт
има својство правног лица.</p>

<p>
Институт
се оснива на неодређено време.</p>

<p>
Институт
послује средствима у државној својини.</p>

<p>
II. ПОСЛОВНО ИМЕ И СЕДИШТЕ</p>

<p>
</p>

<p>
Члан 4.</p>

<p>
Пословно
име Института је: Институт за пестициде и заштиту животне средине, Земун.</p>

<p>
Седиште
Института је у Земуну, Улица банатска број 31б.</p>

<p>
III. ПЕЧАТ И ШТАМБИЉ
ИНСТИТУТА</p>

<p>
</p>

<p>
Члан 5.</p>

<p>
Институт
има печат и штамбиљ.</p>

<p>
Печат
Института је округлог облика, пречника 32 мм, у коме је у концентричном кругу исписано
пословно име Института и седиште Института на српском језику, ћириличким писмом.</p>

<p>
Штамбиљ
је правоугаоног облика, дужине 55 мм и ширине 25 мм, у коме је исписано пословно
име Института и седиште Института на српском језику, ћириличким писмом.</p>

<p>
Директор
Института доноси одлуку којом се утврђује начин употребе и чувања печата и штамбиља
Института.</p>

<p>
IV. ПОДАЦИ О ОСНИВАЧУ</p>

<p>
</p>

<p>
Члан 6.</p>

<p>
Оснивач
Института је Република Србија за коју на основу законског овлашћења оснивачка права
врши Влада, Београд, Немањина 11 (у даљем тексту: оснивач).</p>

<p>
V. ДЕЛАТНОСТ ИНСТИТУТА</p>

<p>
</p>

<p>
Члан 7.</p>

<p>
Претежна
делатност Института је:</p>

<p>
73103
Истраживање и експериментални развој у биотехничким наукама.</p>

<p>
Поред
делатности из става 1. овог члана, Институт обавља и следеће делатности:</p>

<p>
73101
Истраживање и експериментални развој у природно-математичким наукама;</p>

<p>
73102
Истраживање и експериментални развој у техничко-технолошким наукама; </p>

<p>
73109
Истраживање и експериментални развој у мултидисциплинарним наукама;</p>

<p>
73109
Истраживање и експериментални развој у непоменутим природним наукама;</p>

<p>
22110
Издавање књига, брошура и других публикација;</p>

<p>
22130
Издавање часописа и сличних периодичних издања; </p>

<p>
22150
Осталу издавачку делатност;</p>

<p>
74300
Техничко испитивање и анализе; </p>

<p>
72400
Изградњу база података; </p>

<p>
74401
Приређивање конгреса;</p>

<p>
74140
Консалтинг и менаџмент послове;</p>

<p>
01413
Остале пољопривредне услуге.</p>

<p>
У
вршењу своје делатности Институт обавља и следеће послове:</p>

<p>
–
проучавање физиолошко-биохемијских основа деловања пестицида и механизама резистентности
штетних организама;</p>

<p>
–
проучавање метаболизма, деградације и трајности деловања пестицида;</p>

<p>
–
токсиколошка и екотоксиколошка проучавања пестицида и других токсиканата и испитивање
биолошких, хемијских и токсиколошких својстава нових пестицида, за добивање података
потребних за регистрацију у нашој земљи;</p>

<p>
–
проучавање биологије и екологије инсеката, гриња, коровских биљака, фитопатогених
микрорганизама и других штетних организама;</p>

<p>
–
истраживање природних производа са пестицидном активношћу, разраду лабораторијских
поступака синтезе и формулисања пестицида и развој нове технологије заштите биља
у циљу производње високовредне хране;</p>

<p>
–
изналажење оптималних решења за сузбијање штетних организама у специфичним условима;</p>

<p>
–
анализе и супер анализе пестицида и сродних токсиканата у различитим производима
и оцене исправности и квалитета производа у унутрашњем и међународном промету;</p>

<p>
–
трансфер и примену научнотехнолошких решења.</p>

<p>
Институт
може обављати и друге делатности, укључујући и спољнотрговинску делатност, уколико
за то испуњава услове предвиђене законом.</p>

<p>
VI. ОСНОВНИ КАПИТАЛ</p>

<p>
</p>

<p>
Члан 8.</p>

<p>
Средства
за оснивање и почетак рада Института чине непокретности, опрема и друга средства
укупне књиговодствене вредности у износу од 51.935.107,69 динара, а према спецификацији
која је извршена Деобним билансом о разграничењу средстава, права и обавеза Института
за истраживања у пољопривреди „СРБИЈА” на дан 31. децембра 2005. године.</p>

<p>
Средства
из става 1. овог члана представљају укупан основни капитал Института, који је у
целости унет у Институт и који на дан 31. децембра 2005. године изражено у еврима
износи 607.428,16 евра.</p>

<p>
VII. ЗАСТУПАЊЕ ИНСТИТУТА</p>

<p>
</p>

<p>
Члан 9.</p>

<p>
Институт
у пословима унутрашњег и спољнотрговинског промета заступа директор Института без
ограничења.</p>

<p>
Директор
може у оквиру својих овлашћења дати другом лицу писано пуномоћје за заступање Института.</p>

<p>
VIII. ОРГАНИ ИНСТИТУТА</p>

<p>
</p>

<p>
Члан 10.</p>

<p>
Органи
Института су: Управни одбор и директор.</p>

<p>
Стручни
орган Института је Научно веће. </p>

<p>
Члан 11.</p>

<p>
Управни
одбор Института има осам чланова које именује оснивач, од којих четири члана одређује
оснивач, као своје представнике, а остале чланове оснивачу предлаже научно веће
Института из реда истраживача у научном звању запослених у Институту.</p>

<p>
У
случају једнаког броја гласова при доношењу одлука, одлучујући глас је глас председника
Управног одбора.</p>

<p>
Управни
одбор има председника и заменика председника.</p>

<p>
Председника
управног одбора именује оснивач, из реда својих представника у управном одбору.</p>

<p>
Заменика
председника управног одбора именује и разрешава управни одбор из реда чланова које
предлаже научно веће Института.</p>

<p>
Мандат
председника, заменика председника и чланова управног одбора траје четири године.</p>

<p>
Председник,
заменик председника и чланови управног одбора могу бити разрешени и пре истека мандата,
на лични захтев или на образложен захтев овлашћеног предлагача из става 1. овог
члана.</p>

<p>
Акт
о разрешењу председника и чланова управног одбора доноси оснивач. </p>

<p>
Члан 12.</p>

<p>
Управни
одбор:</p>

<p>
1)
доноси статут Института, уз претходно прибављену сагласност министарства надлежног
за научноистраживачку делатност;</p>

<p>
2)
одлучује о пословању Института;</p>

<p>
3)
усваја извештај о пословању и годишњи обрачун;</p>

<p>
4)
доноси програм и план рада Института, на предлог директора Института;</p>

<p>
5)
именује и разрешава директора;</p>

<p>
6)
одлучује о коришћењу средстава, у складу са законом; </p>

<p>
7)
врши друге послове, у складу са законом и статутом.</p>

<p>
IX. ДИРЕКТОР ИНСТИТУТА</p>

<p>
</p>

<p>
Члан 13.</p>

<p>
Директор
руководи Институтом у складу са законом.</p>

<p>
Директор
се именује на основу јавног конкурса, на четири године, из реда истраживача у научном
звању који су компетентни за научну област којом се Институт бави.</p>

<p>
Директор
је у радном односу у Институту, са пуним радним временом.</p>

<p>
Директора
именује управни одбор Института, на образложен предлог научног већа и уз претходно
прибављену сагласност министра надлежног за научноистраживачку делатност. </p>

<p>
Директор
не може бити члан управног одбора, али може присуствовати седницама управног одбора.</p>

<p>
X. АКТИ ИНСТИТУТА</p>

<p>
</p>

<p>
Члан 14.</p>

<p>
Статут
Института је основни општи акт Института.</p>

<p>
У
Институту се доносе и други општи акти: Правилник о организацији Института, Правилник
о систематизацији радних места са описом послова, као и други општи акти у складу
са законом.</p>

<p>
Правилнике
и одлуке којима се на општи начин уређују одређена питања доноси управни одбор,
уколико за доношење појединог општег акта није одређена надлежност директора Института.</p>

<p>
XI. ПРЕЛАЗНЕ И ЗАВРШНЕ
ОДРЕДБЕ</p>

<p>
</p>

<p>
Члан 15.</p>

<p>
Запослени у Институту за истраживања у пољопривреди „СРБИЈА”,
Београд, Зелени венац 2/3, а распоређени у организационој целини – Центар за пестициде
и заштиту животне средине у Земуну, даном уписа Института у регистар надлежног суда,
настављају да раде у Институту. </p>

<p>
Члан 16.</p>

<p>
До
именовања директора Института, дужност директора обављаће, у својству вршиоца дужности
директора Института, др Петар Кљајић из Новог Београда, Булевар Михаила Пупина број
141/55, ЈМБГ 1611962710169.</p>

<p>
Члан 17.</p>

<p>
Ову одлуку објавити у
„Службеном гласнику Републике Србије”. </p>

<p>
</p>

<p>
</p>

<p>
</p>

<p>
05
број 022-8482/2006</p>

<p>
У
Београду, 14. септембра 2006. године</p>

<p>
Влада</p>

<p>
Потпредседник,</p>

<p>

Ивана
Дулић Марковић, с.р.</p>



