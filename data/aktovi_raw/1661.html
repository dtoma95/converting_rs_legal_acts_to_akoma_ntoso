



<p>
</p>
<p>
</p>
	Редакцијски пречишћен текст
<p></p>
<p>
На основу члана 14. став 1. тачка 11) и члана 61. став
1. Закона о научноистраживачкој делатности („Службени гласник РС”, бр. 110/05 и
50/06 – исправка),</p>
<p>
Национални савет за научни и технолошки развој, на седници
одржаној 16. маја 2008. године, донео је</p>
<p>
</p>
<p>
ПРАВИЛНИК</p>
<p>
о критеријумима и мерилима
за додељивање, 
потврђивање и одузимање
статуса центра изузетних вредности, научноистраживачки рад и финансирање центра
изузетних вредности</p>
<p>
„Службени гласник РС“, 
бр.

60
од 13. 
јуна 2008,
52
од
14.
јуна
2013.</p>
<p></p>
<p>
I. ОСНОВНЕ ОДРЕДБЕ</p>
<p>
Члан 1.</p>
<p>
Овим правилником утврђују се критеријуми и мерила за додељивање,
потврђивање и одузимање статуса центра изузетних вредности, научноистраживачки рад
и финансирање центра изузетних вредности (у даљем тексту: Правилник).</p>
<p>
Члан 2.</p>
<p>
Статус
центра изузетних вредности може стећи институт, односно факултет или њихов организациони
део, односно њихови организациони делови, ако су поред услова прописаних овим правилником
и Законом о научноистраживачкој делатности („Службени гласник РС”, бр. 110/05 и
50/06 – исправка) – (у даљем тексту: Закон), у временском периоду у последњих пет
година остварили врхунске и међународно признате научне и стручне резултате и на
основу тога имају развијену међународну научну, техничку и технолошку сарадњу.</p>
<p>
Актом
о оснивању заједничког центра изузетних вредности уређују се међусобна права и обавезе
оснивача центра.</p>
<p>
Ако
статус центра изузетних вредности стекне организациони део или организациони делови
института, односно високошколске установе, центар изузетних вредности нема својство
правног лица.</p>
<p>
II. ДОДЕЉИВАЊЕ, ПОТВРЂИВАЊЕ
И ОДУЗИМАЊЕ СТАТУСА ЦЕНТРА ИЗУЗЕТНИХ ВРЕДНОСТИ</p>
<p>
Члан 3.</p>
<p>
Акт о додели, потврђивању или одузимању статуса центра изузетних
вредности доноси Национални савет за научни и технолошки развој, на основу одлуке
Одбора за акредитацију научноистраживачких организација.</p>
<p>
Да би Национални савет за научни и технолошки развој донео
акт из става 1. овог члана, потребно је да Одбор за акредитацију научноистраживачких
организација, претходно, спроведе поступак акредитације центра изузетних вредности.</p>
<p>
Одбор за акредитацију научноистраживачких организација може
донети позитивну или негативну одлуку о акредитацији центра изузетних вредности,
а на основу спроведеног поступка акредитације центра изузетних вредности.</p>
<p>
Члан 4.</p>
<p>
Поступак
акредитације центра изузетних вредности, као и критеријуми и мерила за додељивање
и потврђивање статуса центра изузетних вредности прописани су у чл. 11.–14. Правилника
о вредновању научноистраживачког рада и поступку акредитације научноистраживачких
организација („Службени гласник РС”, број 90/2006).</p>
<p>
Одбор
за акредитацију научноистраживачких организација, сходно Закону о научноистраживачкој
делатности и Правилнику о вредновању научноистраживачког рада и поступку акредитације
научноистраживачких организација, спроводи поступак акредитације сваке четврте године
(редовни поступак), или у краћем року (ванредни поступак), за научноистраживачке
организације које су уписане у Регистар научноистраживачких организација, као и
поступак за потврђивање или одузимање статуса центра изузетних вредности.</p>
<p>
На
основу позитивне одлуке Одбора за акредитацију научноистраживачких организација
о акредитацији центра изузетних вредности, Национални савет за научни и технолошки
развој доноси акт о додели или потврђивању статуса центра изузетних вредности.</p>
<p>
Ако
Одбор за акредитацију научноистраживачких организација, у редовном или ванредном
поступку из става 2. овог члана, у поступку акредитације утврди да акредитовани
центар изузетних вредности коме је Национални савет за научни и технолошки развој
доделио или потврдио статус центра изузетних вредности, престане да испуњава неки
од услова који су прописани Правилником о вредновању научноистраживачког рада и
поступку акредитације научноистраживачких организација, тада доноси негативну одлуку
о акредитацији центра изузетних вредности.</p>
<p>
На
основу негативне одлуке Одбора за акредитацију научноистраживачких организација
из става 4. овог члана, Национални савет за научни и технолошки развој доноси акт
о одузимању статуса центра изузетних вредности, а центар се брише из Регистра научноистраживачких
организација.</p>
<p>
Центар
изузетних вредности који је добио негативну одлуку о акредитацији и акт Националног
савета о одузимању сатуса центра изузетних вредности, може да понови захтев за акредитацију,
по истеку годину дана од дана доношења акта о одузимању статуса центра изузетних
вредности.</p>
<p>
III. НАУЧНОИСТРАЖИВАЧКИ
РАД ЦЕНТРА ИЗУЗЕТНИХ ВРЕДНОСТИ</p>
<p>
Члан 5.</p>
<p>
Научноистраживачки
рад центра изузетних вредности обухвата научна истраживања високог квалитета, рад
са младим истраживачима, научно усавршавање истраживача у реномираним иностраним
центрима, научно усавршавање младих истраживача из иностранства, развој међународне
сарадње и организацију научних скупова, семинара и предавања као и учешће на међународним
скуповима са предавањима по позиву и сл.</p>
<p>
Центар
изузетних вредности остварује признате научне резултате сопственим кадровским и
материјалним капацитетима. Укупан квалитет научно истраживачког рада мора бити на
високом научном нивоу по међународним стандардима. Центар изузетних вредности остварује
квалитетно вођење младих истраживача кроз сарадњу са другим центрима у земљи и иностранству
и кроз организовање научних семинара, летњих школа, интензивних научних курсева
и сл. Центар изузетних вредности има просторне услове и опрему у складу са међународно
признатим стандардима. Центар изузетних вредности има међународне пројекте и сарадњу
са институцијама којима поред научне може да пружа и стручну помоћ у развоју одговарајуће
делатности.</p>
<p>
Центар
изузетних вредности има своју интернет презентацију доступну целокупној научној
јавности.</p>
<p>
IV. ФИНАНСИРАЊЕ ЦЕНТРА
ИЗУЗЕТНИХ ВРЕДНОСТИ</p>
<p>

Члан 6.*</p>
<p>
Средствима из буџета 
Републике Србије финансирају се следеће активности акредитованог центра 
изузетних вредности:*</p>
<p>
1) научно усавршавање 
истраживача;*</p>
<p>
2) гостовања страних 
научника;*</p>
<p>
3) усавршавање младих 
истраживача у реномираним иностраним научноистраживачким центрима;*</p>
<p>
4) усавршавање младих 
истраживача из иностранства;*</p>
<p>
5) учешће на 
међународним скуповима;*</p>
<p>
6) набавка и сервисирање 
опреме за научни рад;*</p>
<p>
7) финансирање 
докторских студија младих истраживача;*</p>
<p>
8) организовање научних 
скупова;*</p>
<p>
9) ангажовање техничара 
и стручних сарадника;*</p>
<p>
10) финансирање трошкова 
заштите интелектуалне својине;*</p>
<p>
11) финансирање 
издавачке делатности (књиге, поглавља у књигама реномираних страних издавача).*</p>
<p>
У суфинансирању 
научноистраживачког рада центра изузетних вредности, поред оснивача, могу 
учествовати и друга домаћа и страна правна и физичка лица.*</p>
<p>
*Службени 
гласник РС, број 52/2013</p>
<p>

Члан 7.*</p>
<p>
Министарство надлежно за 
научноистраживачку делатност (у даљем тексту: Министарство) доноси одлуку о 
финансирању активности центра изузетних вредности на основу предлога плана 
активности који центар изузетних вредности подноси до првог децембра текуће 
године, за наредну годину.*</p>
<p>
Центар изузетних 
вредности је обавезан да Министарству до краја децембра текуће године поднесе 
извештај о свом раду, као и финансијски извештај о утрошеним средствима за 
протеклу годину. Национални савет за научни и технолошки развој и Одбор за 
акредитацију научноистраживачких организација ће тада, у сарадњи са 
одговарајућим службама Министарства, формирати тело за прегледање и оцењивање 
извештаја центра.*</p>
<p>
*Службени 
гласник РС, број 52/2013</p>
<p>

Члан 7а*</p>
<p>
Реализација активности 
из члана 6. став 1. овог правилника одређује се уговором између Министарства и 
центра изузетних вредности, или научноистраживачке организације чији је центар 
изузетних вредности организациони део. Средствима располаже руководилац центра 
изузетних вредности, у складу са правилима које прописује Министарство. Уговором 
између Министарства и центра изузетних вредности детаљно се регулишу њихова 
међусобна права и обавезе у погледу финансирања и реализације активности центра 
изузетних вредности из члана 6. овог правилника.*</p>
<p>
*Службени 
гласник РС, број 52/2013</p>
<p>
V. ЗАВРШНЕ ОДРЕДБЕ</p>
<p>
Члан 8.</p>
<p>
Овај правилник објавити у „Службеном гласнику Републике
Србије”.</p>
<p>
Члан 9.</p>
<p>
Овај правилник ступа
на снагу осмог дана од дана објављивања у „Службеном гласнику Републике Србије”.</p>
<p>
</p>
<p>
Број
110-00-64/2008-01</p>
<p>
У
Београду, 16. маја 2008. године</p>
<p>
Национални
савет за научни и технолошки развој</p>
<p>
Председник,</p>
<p>

проф.
др Градимир В. Миловановић, с.р.</p>

