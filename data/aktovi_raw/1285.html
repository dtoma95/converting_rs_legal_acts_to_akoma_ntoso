


	
	Zakon

	


	<p>На основу члана 57. став 5. Закона о управљању отпадом („Службени гласник РС”, бр. 36/09 и 88/10),</p>
	<p>Министар животне средине, рударства и просторног планирања доноси</p>
	<p></p>
	<p>ПРАВИЛНИК 
	</p>
	<p>о начину и поступку управљања отпадом од титан-диоксида, мерама надзора и мониторинга животне средине на локацији</p>
	<p>
	"Службени гласник РС", број 1 од 11. јануара 
	2012.</p>
	<p></p>
	<p>Члан 1.</p>
	<p>Овим правилником прописују се начин и поступак управљања отпадом од титан-диоксида, мере надзора и мониторинга животне средине на локацији.</p>
	<p>Члан 2.</p>
	<p>Управљањем отпадом од титан-диоксида обезбеђују се услови за превенцију настајања, смањење и отклањање загађења изазваног отпадом од титан-диоксида.</p>
	<p>Члан 3.</p>
	<p>Поједини изрази употребљени у овом правилнику, имају следеће значење: </p>
	<p>1) отпад од титан-диоксида наста у току производње титан-диоксида 
	oбухвата врсте отпада настале у току производње титан диоксида, и то:</p>
	<p>(1) чврст отпад из сулфатног поступка је нерастворљиви остатак од руде коју сумпорна киселина у току процеса производње није разградила и зеленa галица, односно кристални феро сулфат (FeSO4, Х7H2О),</p>
	<p>(2) отпад високe киселости из сулфатног поступка је матични раствор настао филтрацијом после хидролизе титан оксисулфата [(ТiО) SО4] и смеша матичног раствора и слабо киселог отпада, који укупно садржи више од 0,5% слободне сумпорне киселине и разних тешких метала, а који се разблажује да садржи 0,5% или мање слободне сумпорне киселине,</p>
	<p>(3) отпад ниске киселости из сулфатног поступка је отпад настао у поступку пречишћавања воде која се користи за хлађење, кондензата, као и други муљни и течни отпад, који садржи 0,5% или мање сумпорне киселине, или је без садржаја сумпорне киселине и који не спада у третирани отпад из сулфатног поступка,</p>
	<p>(4) чврст отпад из хлорног поступка је нерастворљиви остатак из руде која у току процеса производње није ступила у хемијску реакцију са хлором, хлоридима метала и металним хидроксидима (остатком од филтрирања), а који се јављају у чврстом агрегатном стању при производњи титанијум тетрахлорида (TiCl4), као и остаци од кокса који се употребљава при производњи титанијум тетрахлорида,</p>
	<p>(5) отпад ниске киселости из хлорног поступка је отпад настао највише у поступку пречишћавања воде која се користи за хлађење кондензата, као и муљни и течни отпад, који садржи 0,5% или мање слободне хлороводоничне киселине и не спада у третиран отпад из хлорног поступка,</p>
	<p>(6) отпад високе киселости из хлорног поступка је отпад који садржи више од 0,5% слободне хлороводоничне киселине и разних тешких метала и који се разблажује тако да садржи 0,5% или мањи проценат слободне хлороводоничне киселине,</p>
	<p>(7) неутралисани отпад из сулфатног поступка су течности чија је pH вредност већа од 5,5, који садржи само трагове тешких метала и настаје филтрацијом или декантирањем отпада са високом или ниском киселошћу, које се спроводе после третмана, а у циљу смањења киселости и садржаја тешких метала,</p>
	<p>(8) неутралисани отпад из хлорног поступка су течности са pH вредностима већим од 5,5, који садржи трагове тешких метала и настаје филтрацијом или декантирањем отпада са високом или ниском киселошћу након третмана, а у циљу смањења своје киселости и садржаја тешких метала;</p>
	<p>2) остатак настао у току третмана отпада насталог у току производње титан диоксида, су сви остаци из обраде или прераде остатака из производње титани-диоксида, и то:</p>
	<p>(1) третиран отпад из сулфатног поступка су соли из поступка филтрације, муљеви и течни отпад који је настао третманом отпадних вода насталих у току производње титан-диоксида, са високом концентрацијом киселости или неутрализацијом и који садржи тешке метале, искључујући неутралисани и филтрирани или декантиран отпад. Неутралисани и филтрирани или декантиран отпад садржи само у траговима тешке метале и чија је pH вредност пре разблаживања већа од 5,5,</p>
	<p>(2) третиран отпад из хлорног поступка су соли из поступка филтрације, муљеви (талози) и течни отпад који је настао третманом отпадних вода насталих у току производње титан диоксида, са високом концентрацијом киселости или неутрализацијом и који садржи тешке метале, искључујући неутралисани и филтрирани или декантиран отпад. Неутралисани и филтрирани или декантиран отпад садржи само у траговима тешке метале и чија је pH вредност пре разблаживања већа од 5,5;</p>
	<p>3) загађење отпадом од титан-диоксида је свако директно или индиректно испуштање у животну средину отпада од титан диоксида насталог у току производње титан диоксида и/или остатка насталог у току третмана отпада из производње титан диоксида, које може изазвати опасност по здравље људи и животну средину;</p>
	<p>4) загађивач отпадом од титан-диоксидаје постројење за производњу титан- диоксида сулфатним или хлорним поступком и постројење за третман отпада насталог у производњи титан диоксида;</p>
	<p>5) управљање отпадом од титан-диоксида је сакупљање, разврставање, транспорт, третману циљу поновне употребе, поновног искоришћења или рециклаже,складиштење и одлагање на земљу или под земљом (на депонију, у подземна складишта, убризгавање у земљу), испуштање у површинске, подземне воде и море и избацивање у море, намерно испуштање отпада са бродова или ваздухоплова у површинске воде);</p>
	<p>6) мерно место је место где се узимају узорци за испитивање отпада од титан- диоксида.</p>
	<p>Члан 4.</p>
	<p>Управљање отпадом од титан-диоксида обухвата предузимање одговарајућих мера и активности превенције, рециклаже и поновног искоришћења, коришћења као секундарне сировине и поновне употребе тог отпада на начин којим се не угрожава здравље људи и животна средина, а посебно без ризика по воду, ваздух, земљиште, флору, фауну, лепоту места и села.</p>
	<p>Члан 5.</p>
	<p>Сакупљање, транспорт, складиштење, третман, испуштање, истовар, одлагање на депонију и убризгавање отпада од титан диоксида врши се у складу са дозволом коју је издао надлежни орган на основу закона.</p>
	<p>Члан 6.</p>
	<p>Испуштање и избацивање, складиштење, одлагање на депонију или убризгавање отпада од титан-диоксида врши се, у зависности од карактеристика и састава отпада, карактеристика места где се испушта отпад, односно карактеристика области где се складишти или одлаже отпад, метода испуштања, складиштења или одлагања, датим у Прилогу 1.– Кактеристике и састав отпада, карактеристике места иобласти, као и метода испуштања, складиштења или одлагања отпада од титан-диоксида, који је одштампан уз овај правилник и чини његов саставни део и у складу са прописом којим се уређују категорије, испитивање и класификација отпада.</p>
	<p>Испуштање и избацивање отпада од титан диоксида врши се уколико се отпад не може одложити на други одговарајући начин и под условом да нема краткорочних и дугорочних негативних утицаја на водену средину, на водни транспорт, риболов, рекреативне активности, експлоатацију сировина, пречишћавање вода, узгој риба и шкољки, области од посебног интереса за науку и друге облике коришћења вода.</p>
	<p>Складиштење, одлагање на депонију или убризгавање отпада од титан-диоксида врши се уколико се отпад не може одложити на други одговарајући начин и под условом да нема краткорочних и дугорочних негативних утицаја на подземне воде, земљиште и ваздух, као и да нема штетних утицаја на рекреативне активности, експлоатацију сировина, флору, фауну и области од посебног интереса за науку.</p>
	<p>Члан 7.</p>
	<p>Чврсти отпад од титан-диоксида, отпад високе киселости и третирани отпад из сулфатног поступка, као и чврсти отпад и отпад високе киселости из хлорног поступка испушта се у површинске воде на начин прописан у члану 6. ст. 1. и 2. овог правилника. 
	</p>
	<p>Члан 8.</p>
	<p>Испуштање у воду третираног слабо киселог и неутралисаног отпада из сулфатног поступка, не може да прелази 500 kg/t укупних сулфата по једној тони произведеног титанијум диоксида.</p>
	<p>Укупни сулфати из става 1. овог члана су сулфатни јони (SО4)-2 у односу на слободну сумпорну киселину и металне сулфате.</p>
	<p>Члан 9.</p>
	<p>Испуштање у воду третираног слабо киселог и неутралисаног отпада из хлорног поступка при производњи титанијум-диоксида не може да прелази:</p>
	<p>1) 130 kg укупних хлорида по једној тони произведеног титанијум диоксида, ако се у производњи користи природни рутил;</p>
	<p>2) 228 kg укупних хлорида по једној тони произведеног титан диоксида, ако се у производњи користи синтетички рутил;</p>
	<p>3) 450 kg укупних хлорида по једној тони произведеног титан диоксида, ако се у производњи користи титанова шљака (троска).</p>
	<p>Укупни хлориди из става 1. овог члана су хлоридни јони (Cl)-1 
	у односу на слободну хлороводоничну киселину и металне хлориде.</p>
	<p>Ако загађивач у процесу производње хлорним поступком користи више од једне сировине наведене у ставу 1. овог члана, дозвољена количина укупних хлорида у испуштеном отпаду из става 1. овог члана пропорционална је употребљеној количини сваке сировине и израчунава следећом формулом:</p>
	<p>ДК = ( ΣДКi x mi): Σmi</p>
	<p>где је:</p>
	<p>ДК – дозвољена количина укупних хлорида;</p>
	<p>ДКi – дозвољени износ укупних хлорида у облику материјала (руде);</p>
	<p>mi – употребљена маса одређене сировине у производњи (руде).</p>
	<p>Члан 10.</p>
	<p>Мониторинг животне средине на локацији обухвата мере надзора и мониторинга животне средине у складу са Прилогом 2. – Мониторинг животне средине на локацији, који је одштампан уз овај правилник и чини његов саставни део.</p>
	<p>Члан 11.</p>
	<p>Мониторинг животне средине на локацији обухвата примену метода узорковања и мерења испуштања, складиштења и одлагања отпада у складу са Прилогом 3. –Мониторинг испуштања, складиштења и одлагања отпада од титан диоксида у животну средину, који је одштампан уз овај правилник и чини његов саставни део (у даљем тексту: Прилог 3), и то:</p>
	<p>1) мониторинг загађења ваздуха, дат у Прилогу 3. – 3.1 Мониторинг испуштања отпада од титан-диоксида у ваздух;</p>
	<p>2) мониторинг загађења вода, дат у Прилогу 3. – 3.2 Мониторинг испуштања отпада од титандиоксида у воду (речна, обалска, на отвореном мору);</p>
	<p>3) мониторинг загађења површинских вода, дат у Прилогу 3. – 3.3 Испуштање отпада од титан диоксида у површинске воде;</p>
	<p>4) мониторинг загађења складиштењем и одлагањем на земљи, дат у Прилогу 3.–3.4 Складиштење, избацивање и одлагање отпада од титан-диоксида на земљи;</p>
	<p>5) мониторинг загађења убризгавањем у земљиште, дат у Прилогу 3. – 3.5 Убризгавање отпада од титан-диоксида у земљиште. 
	</p>
	<p>Мониторинг површинских и подземних вода приликом складиштења и депоновања отпада од титан-диоксида врши се у складу са прописом којим се уређује одлагање отпада на депоније. 
	</p>
	<p>Члан 12.</p>
	<p>Приликом вршења надзора и мониторинга животне средине на локацији утврђују се: 
	</p>
	<p>1) опсег и карактеристике животне средине на загађеном месту, где се врши надзор;</p>
	<p>2) опсег и карактеристике животне средине око загађеног места где се спроводи мониторинг, а за које се сматра да уклањање отпада нема утицаја;</p>
	<p>3) карактеристике уклањања отпада (стално или повремено);</p>
	<p>4) параметри загађења за која су потребна мерења;</p>
	<p>5) параметри загађења за које су потребна обавезна мерења, при чему се наводе разлози за изузеће ових мерења;</p>
	<p>6) географске и друге карактеристике мерних тачака и њихова расподела у загађене области;</p>
	<p>7) дубина и висина мерних станица и неопходна удаљеност од места за одлагање отпада;</p>
	<p>8) учесталост обавезне и необавезне опције мерења за сваки параметар и опис метода узорковања и метода за мерење параметара. 
	</p>
	<p>Члан 13.</p>
	<p>У зависности од опсега и карактеристика животне средине на загађеном месту утврђују се места где се узимају узорци, удаљеност ових места од најближе тачке уклањања и дубина или висина са које се узимају узорци „од случаја до случаја”, осим ако није другачије наведено у Прилогу 3. овог правилника. 
	</p>
	<p>Контејнери који се користе за пренос узорака, реагенаса и метода за чување узорака за анализе неколико параметара, испорука и припреме узорака за анализу треба да буду обезбеђени тако да не утичу на резултате анализе. 
	</p>
	<p>Свако наредно узимање узорака, треба да буде на истој локацији и под истим условима.</p>
	<p>Члан 14.</p>
	<p>За мерење параметара загађења отпадом од титан-диоксида користе се методе дате у Прилогу 3. овог правилника. 
	</p>
	<p>За мерења из става 1. овог члана могу се користити друге методе ако су резултати добијени у валидацији ових метода једнаки са резултатима добијеним током валидације метода из става 1. овог члана. 
	</p>
	<p>Учесталост мерења параметара загађења отпадом од титан-диоксида врши се у складу са фреквенцијом мерења датом у Прилогу 3. овог правилника.</p>
	<p>Члан 15.</p>
	<p>Приликом спровођења мониторинга животне средине на локацији може се применити нижа фреквенција мерења одређених параметара учесталости из члана 14. овог правилника или да се изостави мерење одређених параметара, ако нема значајног одступања у квалитету животне средине, односно ако одлагање отпада не изазива штетне утицаје на животну средину. 
	</p>
	<p>Ако се на основу резултата мерења обављених у смањеном обиму утврди погоршање квалитета животне средине, као резултат одлагања отпада, поновна мерења спроводе се на начин из чл. 11. и 14. овог правилника.</p>
	<p>Члан 16. </p>
	<p>Мере надзора отпада од титан-диоксида предузимају се у складу са законом ако се мониторингом отпада од титан-диоксида и праћењем утицаја на животну средину утврди да: 
	</p>
	<p>1) количина, састав и карактеристике отпада који се одлаже није у складу са условима утврђеним у издатој дозволи;</p>
	<p>2) су граничне вредности прекорачиле вредности акутне токсичности из Прилога 2. овог правилника; 
	</p>
	<p>3) је проузроковано погоршање квалитета животне средине у области где је вршен мониторинг; 
	</p>
	<p>4) испуштање отпада изазива негативне утицаје на водни транспорт, рекреативне активности, риболов, репродукцију рибе, коришћење сировина, заштићених подручја, подручја од посебног интереса за науку и друге облике употребе воде;</p>
	<p>5) је складиштење или одлагање проузроковало негативне утицаје на рекреативне активности, експлоатацију сировина, биљака и животиња, заштићених подручја, подручја од посебног интереса за науку и друге облике употребе воде.</p>
	<p>Члан 17.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 110-00-205/2011-01</p>
	<p>У Београду, 29. децембра 2011. године</p>
	<p>Министар,</p>
	<p>др 
	Оливер Дулић, с.р.</p>
	<p></p>
	<p>
	
	Прилог 1. 
	- 
	
	Карактеристике и састав отпада, карактеристике места и области, као и метода 
	испуштања, складиштења или одлагања отпада од титан-диоксида</p>
	<p>
	
	Прилог 2. 
	- 
	Мониторинг 
	животне средине на локацији</p>
	<p>
	Прилог 3 - Мониторинг испуштања, складиштења и одлагања отпада од 
	титан-диоксида у животну средину</p>

