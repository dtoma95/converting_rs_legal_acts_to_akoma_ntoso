





<p></p>


	Редакцијски пречишћен текст

<p></p>

<p>На основу члана 43. став 1. тачка 7. Закона
о здравственој
исправности
животних
намирница и предмета опште употребе (“Службени лист
СФРЈ”, бр. 53/91), савезни секретар за рад, здравство,
борачка питања
и социјалну
политику доноси</p>

<p></p>

<p></p>

<p>ПРАВИЛНИК</p>

<p>о условима у погледу стручних кадрова, просторија и опреме које морају да испуњавају здравствене и друге организације за вршење анализа и суперанализа намирница и предмета опште употребе</p>

<p>„Службени лист
СРЈ", бр. 4 од 8. маја 1992, 7 од 16. фебруара 2001, 60 од
8. новембра 2002.</p>

<p></p>

<p></p>

<p>Члан 1.</p>

<p>Овим правилником прописују се услови које у погледу
кадрова, просторија и опреме морају испуњавати здравствене и друге организације
које врше анализу и суперанализу здравствене исправности намирница и предмета
опште употребе (у даљем тексту: организација).</p>

<p></p>

<p>Члан 2.</p>

<p>Организације које врше физичко-хемијску анализу
намирница и предмета опште употребе ради утврђивања здравствене исправности
морају испуњавати следеће услове:</p>

<p>1) у погледу стручних кадрова морају имати раднике са:</p>

<p>а) завршеним фармацеутским, технолошким или
природно-математичким факултетом (одсек хемије и физичке хемије) од којих један
мора бити специјалиста за санитарну хемију, а други специјалиста за санитарну
(хемијску) токсикологију;</p>

<p>б) завршеном вишом или средњом хемијском, фармацеутском
или медицинском школом, санитарног или лабораторијског смера;</p>

<p>2) у погледу опреме морају имати:</p>

<p>в) вакуум сушницу са терморегулацијом до 200 °С;</p>

<p>б) гасно-течни хроматограф са различитим детекторским
системима;</p>

<p>в) течно-течни хроматограф са различитим детекторским
системима;</p>

<p>г) атомско-апсорпциони спектрометар са додацима за рад
са:</p>

<p>– пламеном техником;</p>

<p>– техником графитне пећи;</p>

<p>– техником хладне паре;</p>

<p>– хидридном техником;</p>

<p>д) гасно масени хроматограф;</p>

<p>ђ) поларограм (није обавезан ако постоји
атомско-апсорпциони спектрометар);</p>

<p>е) апарат за одређивање етеричног уља по Клевенгеру;</p>

<p>ж) апарат за одређивање воде по Деанстарку;</p>

<p>з) UV–VIS спектрофотометар;</p>

<p>и) pH-метар;</p>

<p>ј) уређај за одређивање азота-микро-Kjeldahl (2 ком);</p>

<p>к) уређај за екстракцију масти по Soxletu са 4–6 места;</p>

<p>л) пећ за жарење до 900 °С;</p>

<p>љ) прибро за хроматографију на хартији;</p>

<p>м) прибор за хроматографију на танком слоју;</p>

<p>н) прибор за хроматографију на стубу различитих
димензија;</p>

<p>њ) уређај за дестилацију;</p>

<p>о) уређај за бидестилацију;</p>

<p>п) прибор за дестилацију под нормалним и сниженим
притиском, са и без Виргерове колоне;</p>

<p>р) прибор за дестилацију воденом паром;</p>

<p>с) прецизну вагу, од 300 до 2.000 g;</p>

<p>т) полуаналитичку вагу до 2.000 g;</p>

<p>ћ) аналитичку вагу до ± 0.0001 g;</p>

<p>у) рефрактометре са могућношћу подешавања температуре;</p>

<p>ф) пикнометре различите запремине;</p>

<p>х) хомогенизатор и машину за млевење меса;</p>

<p>ц) млинове за житарице и комбиновани миксер;</p>

<p>ч) фрижидер;</p>

<p>џ) хладњак за дубоко хлађење;</p>

<p>ш) центрифугу, универзалну;</p>

<p>ш1) центрифугу до 10.000 о/min;</p>

<p>ш2) ротациони вакуум-упаривац (2 ком);</p>

<p>ш3) термостат (40° ± 1 °С) – (2 ком);</p>

<p>ш4) лабораторијски решо;</p>

<p>3) у погледу просторија морају имати:</p>

<p>а) просторију за пријем материјала, вођење и чување
документације;</p>

<p>б) просторију за припрему узорака за анализу;</p>

<p>в) две просторије за анализу са дигестором и централном
вентилацијом;</p>

<p>г) просторију за ваге;</p>

<p>д) две просторије за апарате;</p>

<p>ђ) просторију за чување компримованих гасова;</p>

<p>е) просторију за чување потрошног материјала са
посебним ормаром за чување запаљивих течности;</p>

<p>ж) просторију за прање лабораторијског посуђа са
дигестором или вентилацијом;</p>

<p>з) просторију за високи стручни кадар;</p>

<p>и) просторију за руководиоца лабораторије.</p>

<p></p>

<p>Члан 3.</p>

<p>Организације које врше микробиолошку анализу здравствене
исправности намирница и предмета опште употребе морају испуњавати следеће
услове:</p>

<p>1) у погледу стручних кадрова морају имати раднике са:</p>

<p>а) завршеним медицинским, природно-математичким (смер
биологије) ветеринарским, технолошким или пољопривредним факултетом, од којих
најмање један мора бити специјалиста за микробиологију са паразитологијом или
специјалиста за микробиологију намирница;</p>

<p>б) завршеном вишом или средњом школом здравствене
струке, лабораторијског или санитарног смера;</p>

<p>2) у погледу опреме морају имати:</p>

<p>а) pH-метар,</p>

<p>б) термостат за температуру до 37 °С;</p>

<p>в) термостат за температуру до 44 °С;</p>

<p>г) водено купатило;</p>

<p>д) светлосни микроскоп;</p>

<p>ђ) мембран-филтер;</p>

<p>е) Сајцов филтер;</p>

<p>ж) хладњак за дубоко замрзавање;</p>

<p>з) два фрижидера са замрзивачем;</p>

<p>и) Kochov лонац,</p>

<p>ј) техничку вагу, до 1000 g;</p>

<p>к) аналитичку вагу до + 0,0001 g;</p>

<p>л) асептичку комору или UV лампу;</p>

<p>љ) апарат за дестилацију воде;</p>

<p>м) апарат за стварање анаеробних услова;</p>

<p>н) бројач колонија;</p>

<p>њ) центрифуге за велике брзине;</p>

<p>о) апарат за хомогенизацију намирница;</p>

<p>п) водено купатило;</p>

<p>р) уређај за мембран-филтрацију;</p>

<p>3) у погледу просторија морају имати:</p>

<p>а) просторију за пријем материјала;</p>

<p>б) две просторије за примарну обраду и вршење основних
микробиолошких анализа (посебна просторија за намирнице, а посебна просторија
за предмете опште употребе);</p>

<p>в) просторију за прање и стерилизацију прљавог прибора;</p>

<p>г) просторију за припрему микробиолошких подлога;</p>

<p>д) просторију за чување потрошног материјала;</p>

<p>ђ) просторију за бактериолошке анализе;</p>

<p>е) просторију за паразитолошке анализе;</p>

<p>ж) просторију за миколошке анализе;</p>

<p>з) просторију за рад са лабораторијским животињама;</p>

<p>и) просторију за високи стручни кадар;</p>

<p>ј) просторију за руководиоца лабораторије.</p>

<p></p>

<p>Члан 4.</p>

<p>Организације које врше вирусолошку анализу намирница и воде
за пиће морају испуњавати следеће услове:</p>

<p>1) у погледу стручних кадрова морају имати:</p>

<p>а) најмање једног радника са завршеним медицинским или
природно-математичким факултетом (смер биологије), са специјализацијом из
микробиологије и искуством од три године у области вирусологије;</p>

<p>б) најмање једног радника са завршеном вишом или
средњом школом здравствене струке, лабораторијског смера;</p>

<p>2) у погледу опремљености морају имати:</p>

<p>а) ламинарну комору;</p>

<p>б) различите лабораторијске посуде од неутралног стакла
(пипете, епрувете, боце по Rouxu, Demetrovu и Erlenmayeru, микроплоче итд);</p>

<p>в) хранљиве плодлоге: слани пуферски раствори са
серумом и без серума за култивисање ћелија;</p>

<p>г) миксер хомогенизатор са стакленим перилицама или
песком;</p>

<p>д) мембранске филтере, ултрафилтере;</p>

<p>ђ) центрифуге, ултрацентрифуге;</p>

<p>е) замрзиваче температуре од –20 °С;</p>

<p>ж) криоскопе од –70 °С и –195 °С;</p>

<p>з) културе ткива (различите и по потреби);</p>

<p>и) термостат за културу ткива;</p>

<p>ј) апаратуру за адсорпцију на мембрани – помоћу
електролита, оксида гвожђа и префилтрације (само за лабораторије које врше
вирусолошки преглед воде за пиће);</p>

<p>к) апарате и прибор за имуноелектрофоретске,
имуноензимске и имунофлуоресцентне методе;</p>

<p>л) електронски микроскоп;</p>

<p>3) у погледу просторија морају имати:</p>

<p>а) просторију за пријем материјала;</p>

<p>б) просторију за прање и стерилизацију прљавог прибора;</p>

<p>в) две просторије за вршење вирусолошких анализа;</p>

<p>г) просторију за коначну идентификацију и детерминацију
вируса;</p>

<p>д) просторију за рад са лабораторијским животињама.</p>

<p></p>

<p>Члан 5.</p>

<p>Здравствене организације које врше основни
физичко-хемијски преглед воде за пиће морају испуњавати следеће услове:</p>

<p>1) у погледу стручних кадрова морају имати раднике са:</p>

<p>а) завршеним фармацеутским, технолошким или
природно-математичким факултетом (одсек хемије или физичке хемије), од којих
један мора бити специјалиста за санитарну хемију;</p>

<p>б) завршеном вишом или средњом хемијском, фармацеутском
или медицинском школом, санитарног или лабораторијског смера;</p>

<p>2) у погледу опреме морају имати:</p>

<p>а) спектрофотометар;</p>

<p>б) кондуктометар;</p>

<p>в) Hellige компаратор или сл.;</p>

<p>г) турбидиметар;</p>

<p>д) pH–метар;</p>

<p>ђ) водено купатило;</p>

<p>е) сушницу;</p>

<p>ж) аналитичку вагу до ± 0,0001 g;</p>

<p>з) термометар до –15 °С до –105 °С;</p>

<p>и) решо;</p>

<p>3) у погледу просторија морају имати:</p>

<p>а) просторију за пријем материјала, вођење и чувањ
документације;</p>

<p>б) просторију за вршење анализа;</p>

<p>в) просторију са дигестором и централном вентилацијом;</p>

<p>г) просторију за ваге;</p>

<p>д) просторију за приручни магацин,</p>

<p>ђ) просторију за прање лабораторијског посуђа са
дигестором или вентилацијом.</p>

<p></p>

<p>Члан 6.</p>

<p>Здравствене организације које врше периодичне
физичко-хемијске прегледе воде за пиће и прегледе воде из нових захвата морају
испуњавати следеће услове:</p>

<p>1) у погледу стручних кадрова морају имати раднике са:</p>

<p>а) завршеним фармацеутским, технолошким или
природно-математичким факултетом (одсек хемије или физичке хемије), од којих
један мора бити специјалиста за санитарну хемију, а други специјалиста за
санитарну (хемијску) токсикологију или специјалиста за снабдевање водом и
дистрибуцију отпадних вода;</p>

<p>б) завршеном вишом, средњом хемијском, фармацеутском
или медицинском школом, санитарног или лабораторијског смера;</p>

<p>2) у погледу опреме морају, поред опреме из члана 5.
под б) овог правилника, имати и:</p>

<p>а) гасно-техни хромограф или различитим детекторским
системима;</p>

<p>б) течно-течни хроматограф са различитим детекторским
системима;</p>

<p>в) атомски апсорпциони спектрометар са додацима за рад
са:</p>

<p>– пламеном техником;</p>

<p>– техником графитне пећи,</p>

<p>– техником хладне паре;</p>

<p>– хидридном техником;</p>

<p>г) гасно-масени хроматограф;</p>

<p>д) поларограф којим је могуће извести диференцијално
пулсно мерење;</p>

<p>ђ) инфрацрвени спектрофотометар;</p>

<p>е) јон селективне електроде;</p>

<p>ж) електронски микроскоп;</p>

<p>з) апарат за аерацију по Wicklboldu;</p>

<p>и) спектрофлуориметар;</p>

<p>ј) анализатор за укупни угљеник;</p>

<p>к) прибор за хроматографију на хартију;</p>

<p>л) прибор за хроматографију на наком слоју;</p>

<p>љ) прибор за хроматографију на стубу различитих
димензија;</p>

<p>м) уређај за дестилацију;</p>

<p>н) уређај за бидестилацију;</p>

<p>њ) прибор за дестилацију воденом паром;</p>

<p>о) прецизну вагу од 300 до 2000 g;</p>

<p>п) полуаналитичку вагу до 2000 g;</p>

<p>р) аналитичку вагу до ± 0,0001 g;</p>

<p>с) термостат чија се температура подешава према потреби
(2 ком);</p>

<p>3) у погледу просторија морају имати:</p>

<p>а) просторију за пријем материјала, вођење и чување
документације,</p>

<p>б) просторију за вршење анализе;</p>

<p>в) просторију са дигестором и централном вентилацијом;</p>

<p>г) просторију за ваге;</p>

<p>д) две просторије за апарате;</p>

<p>ђ) просторију за чување компримованих гасова;</p>

<p>е) просторију за чување потрошног материјала са
посебним ормаром за чување запаљивих течности;</p>

<p>ж) просторију за прање лабораторијског посуђа са
дигестором или вентилацијом;</p>

<p>з) просторију за руководиоца лабораторије.</p>

<p></p>

<p>Члан 7.</p>

<p>Здравствене организације које врше основни
микробиолошки преглед воде за пиће морају испуњавати следеће услове:</p>

<p>1) у погледу стручних кадрова морају имати:</p>

<p>а) раднике са завршеним медицинским фаултетом и
специјализацијом из микробиологије са паразитологијом;</p>

<p>б) раднике са завршеном вишом или средњом спремом,
лабораторијског или санитарног смера;</p>

<p>2) у погледу опреме морају имати:</p>

<p>а) термостат за температуру до 37 °С;</p>

<p>б) термостат за температуру до 44 °С:</p>

<p>в) водено купатило;</p>

<p>г) светлосни микроскоп;</p>

<p>д) мембран филтер;</p>

<p>ђ) фрижидер;</p>

<p>е) Kohov лонац;</p>

<p>ж) асептичку комору или UV-лампу;</p>

<p>з) апарат за дестилацију воде;</p>

<p>и) апарат за стварање анаеробних услова;</p>

<p>ј) бројач колонија;</p>

<p>3) у погледу просторија морају имати:</p>

<p>а) просторију за пријем материјала;</p>

<p>б) просторију за вршење микробиолошких анализа;</p>

<p>в) просторију за прање и стерлизацију прљавог прибора;</p>

<p>г) просторију за припрему микробиолошких подлога;</p>

<p>д) просторију за чување потрошног материјала;</p>

<p>ђ) просторију за високообразовни кадар.</p>

<p></p>

<p>Члан 8.</p>

<p>Здравствене организације за испитивање биолошке
исправности воде за пиће морају испуњавати следеће услове:</p>

<p>1) у погледу стручних кадрова морају имати:</p>

<p>а) раднике са завршеним природно-математичким
факултетом (одсек биологије), од којих најмање један има научно звање из
области биологије микроорганизама или екологије-хидробиологије;</p>

<p>б) раднике са завршеном вишом или средњом школом
здравствене струке, лабораторијског смера;</p>

<p>2) у погледу опреме морају имати:</p>

<p>а) pH-метар;</p>

<p>б) уређај за дестилацију;</p>

<p>в) уређај за бидестилацију воде;</p>

<p>г) техничку вагу;</p>

<p>д) аналитичку вагу;</p>

<p>ђ) термостате од 25 до 60 °С;</p>

<p>е) водедно купатило са тресилицом;</p>

<p>ж) мембран-филтер са одговарајућом вакуум-пумпом;</p>

<p>з) Сајцов филтер;</p>

<p>и) бројач колонија;</p>

<p>ј) центрифугу до 10.000 о/min;</p>

<p>к) суви стерилизатор;</p>

<p>л) миксер или хомогенизатор са стакленим перлицама или
песком;</p>

<p>љ) специјалне боце за разблаживање, пипете и Бунзенов
пламеник;</p>

<p>м) аутоклав;</p>

<p>н) фрижидер и хладњак за дубинско смрзавање или
термостатну хладњачу на ±4 °С;</p>

<p>њ) UV-лампу;</p>

<p>о) ламинарну комору,</p>

<p>п) микроскоп;</p>

<p>р) бинокуларну лупу;</p>

<p>с) планктонске мреже;</p>

<p>т) специјалне боце за дубинско узимање воде;</p>

<p>ђ) специјалне подлоге (селективне, диференцијалне) за
обогаћивање култура и квалитативно одређивање микроорганизама;</p>

<p>3) у погледу просторија морају имати;</p>

<p>а) просторију за пријем материјала;</p>

<p>б) просторију за примарну обраду и вршење анализа;</p>

<p>в) просторију за прање и стерилизацију;</p>

<p>г) просторију за припрему подлога;</p>

<p>д) просторију за чување документације;</p>

<p>ђ) просторију за мерне инструменте и микроскопе;</p>

<p>е) просторију за приручни магацин.</p>

<p></p>

<p>Члан 9.</p>

<p>Организације које врше суперанализу намирница и
предмета опште употребе морају испуњавати следеће услове:</p>

<p>1) у погледу стручних кадрова морају имати:</p>

<p>а) најмање једног радника са високом стручном спремом и
одговарајућом специјализацијом, зависно од врсте испитивања, који има и научно
звање или искуство од пет година на пословима анализе, односно суперанализе
намирница и предмета опште употребе;</p>

<p>б) најмање једног радника са вишом или средњом стручном
спремом и искуством од три године на пословима анализе, односно суперанализе
намирница и предмета опште употребе.</p>

<p>Организације из става 1. овог члана морају у погледу
опреме и просторија испуњавати услове предвиђене овим правилником за
организације које врше анализе здравствене исправности намирница и предмете
опште употребе.</p>

<p></p>

<p>Члан 10.</p>

<p>Лабораторије које врше суперанализе појединих врста
намирница и/или предмета опште употребе морају бити оспособљене да анализом
утврде поједине* параметре здравствене исправности одређене прописима о
здравственој исправности за ту врсту намирница и/или предмета опште употребе.</p>

<p></p>

<p>*Службени лист СРЈ, број 
7/2001</p>

<p></p>

<p>Члан 10а.*</p>

<p>Извештаје о резултатима испитивања појединих параметара
здравствене исправности животних намирница и предмета опште употребе потписују
стручно лице у организацији које обавља ту врсту испитивања.*</p>

<p>Стручно мишљење о здравственој исправности намирница и
предмета опште употребе на основу извештаја из става 1. овог члана, потписује
одговорно лице у тој организацији.*</p>

<p></p>

<p>*Службени лист СРЈ, број 
60/2002</p>

<p></p>

<p>Члан 11.</p>

<p>Уз захтев за утврђивање испуњења услова за вршење
анализе, односно суперанализе намирница и предмета опште употребе прилаже се:</p>

<p>1) списак радника са врстом и степеном стручне спреме,
односно научним звањем;</p>

<p>2) списак опреме за евиденционим бројем;</p>

<p>3) број и намена просторија;</p>

<p>4) списак метода које се примењују за одговарајућа
испитивања;</p>

<p>5) списак врсте намирница и/или предмета опште
употребе, као и параметара здравствене исправности чије анализе, односно
суперанализе могу да врше.</p>

<p></p>

<p>Члан 12.</p>

<p>Утврђивање испуњења услова за вршење анализа, односно
суперанализа намирница и предмета опште употребе врши се комисијски.</p>

<p>Захтев са прилозима из члана 13. овог правилника
подноси се у пет примерака.</p>

<p></p>

<p>Члан 13.</p>

<p>Провера испуњења услова за вршење анализа, односно
суперанализа намирница и предмета опште употребе врши се најдоцније по истеку
три године од доношења решења.</p>

<p></p>

<p>Члан 14.</p>

<p>Овај правилник ступа на снагу осмог дана од дана
објављивања у „Службеном листу СРЈ”.</p>

<p></p>

<p>Бр. 4/1-02-007/92-001</p>

<p>9.
априла 1992.
године </p>

<p>Београд </p>

<p>Савезни
секретар за рад,</p>

<p>здравство,
борачка питања
и </p>

<p>социјалну политику</p>

<p>
Радиша
Гачић,
с.р.</p>



