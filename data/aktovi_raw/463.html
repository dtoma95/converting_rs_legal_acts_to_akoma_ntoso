
<p></p>
<p>На основу члана 95. став 2. и члана 102. став 2. Закона о социјалној заштити („Службени гласник РС”, број 24/11),</p>
<p>Министар рада и социјалне политике доноси</p>
<p></p>
<p></p>
<p>ПРАВИЛНИК</p>
<p>о обрасцима у поступку остваривања права на новчану социјалну помоћ</p>
<p>"Службени гласник РС", број 39 од 3. јуна 2011.</p>
<p></p>
<p></p>
<p>Члан 1.</p>
<p>Овим правилником прописује се садржина и изглед обрасца захтева за остваривање права на новчану социјалну помоћ и садржај и изглед налаза и мишљења центра за социјални рад којим се утврђује могућност пропуштене зараде, број чланова домаћинства и друге чињенице о којима се не води службена евиденција.</p>
<p></p>
<p>Члан 2.</p>
<p>Захтев за остваривање права на новчану социјалну помоћ подноси се на Обрасцу НСП-З и Обрасцу НСП-П који су одштампани уз овај правилник и чине његов саставни део.</p>
<p></p>
<p>Члан 3.</p>
<p>Налаз и мишљење центра за социјални рад којим се утврђује могућност пропуштене зараде, број чланова домаћинства и друге чињенице о којима се не води службена евиденција и којим се утврђује социо-економски статус породице служи као доказно средство за остваривање права на новчану социјалну помоћ.</p>
<p>Подаци о пропуштеној заради утврђују се на основу могућности радног ангажовања појединца, односно члана породице, учесталости радног ангажовања и цене рада на слободном тржишту за одређени посао и могућности издавања у закуп непокретне имовине. </p>
<p></p>
<p>Члан 4.</p>
<p>Налаз и мишљење из члана 3. овог правилника сачињава запослени на пословима социјалног рада, на Обрасцу НСП-НМ који је одштампан уз овај правилник и чини његов саставни део.</p>
<p>Налаз и мишљење из става 1. овог члана сачињава се на основу теренске посете породици, изјаве странке, увиђаја на лицу места, саслушања сведока и других доказа.</p>
<p>Налаз и мишљење центра за социјални рад садржи налаз којим је утврђено чињенично стање, образложено мишљење и предлог стручног радника.</p>
<p></p>
<p>Члан 5.</p>
<p>Даном ступања на снагу овог правилника престају да важе одредбе чл. 65. и 90. Правилника о организацији, нормативима и стандардима рада центра за социјални рад („Службени гласник РС”, бр. 59/08 и 37/10) и Образац МО-2, Образац-МО и Образац МО-1 који су одштампани уз тај правилник и чине његов саставни део.</p>
<p></p>
<p>Члан 6.</p>
<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
<p></p>
<p></p>
<p>Број 110-00-528/2011-10</p>
<p>У Београду, 27. априла 2011. године</p>
<p>Министар,</p>
<p>Расим Љајић, с.р.</p>
<p></p>
<p>
</p><p></p>
<p><img alt="NSP-3_Page_1.tiff" src="http://www.pravno-informacioni-sistem.rs/SlGlasnikPortal/slike/NSP-3_Page_1_opt.jpeg&amp;doctype=reg&amp;abc=cba&amp;eli=true&amp;eliActId=416769&amp;regactid=416769"></img></p>
<p><img alt="NSP-3_Page_2.tiff" src="http://www.pravno-informacioni-sistem.rs/SlGlasnikPortal/slike/NSP-3_Page_2_opt.jpeg&amp;doctype=reg&amp;abc=cba&amp;eli=true&amp;eliActId=416769&amp;regactid=416769"></img></p>
<p><img alt="NSP-P.tif" src="http://www.pravno-informacioni-sistem.rs/SlGlasnikPortal/slike/NSP-P_opt.jpeg&amp;doctype=reg&amp;abc=cba&amp;eli=true&amp;eliActId=416769&amp;regactid=416769"></img></p>
<p><img alt="NSP-NM_Page_1.tif" src="http://www.pravno-informacioni-sistem.rs/SlGlasnikPortal/slike/NSP-NM_Page_1_opt.jpeg&amp;doctype=reg&amp;abc=cba&amp;eli=true&amp;eliActId=416769&amp;regactid=416769"></img></p>
<p><img alt="NSP-NM_Page_2.tif" src="http://www.pravno-informacioni-sistem.rs/SlGlasnikPortal/slike/NSP-NM_Page_2_opt.jpeg&amp;doctype=reg&amp;abc=cba&amp;eli=true&amp;eliActId=416769&amp;regactid=416769"></img></p><p></p>