


	
	Zakon

	


	
			<p>На основу члана 86. став 3. Закона о спречавању прања новца и финансирања тероризма („Службени гласник РС”, број 113/17), </p>
			<p>Министар финансија доноси</p>
			<p>ПРАВИЛНИК</p>
			<p>о пријави преноса физички преносивих средстава плаћања преко државне границе</p>
			<p>"Службени гласник РС", број 20 од 16. марта 2018.</p>
			<p>Члан 1.</p>
			<p>Овим правилником прописују се облик и садржина обрасца пријаве преноса физички преносивих средстава плаћања у износу од 10.000 евра или више у динарима или страној валути преко државне границе (у даљем тексту: Oбразац пријаве), начин попуњавања и подношења Oбрасца пријаве и начин обавештавања о обавези пријаве преноса за физичка лица која прелазе државну границу.</p>
			<p>Члан 2. </p>
			<p>Пријава из члана 86. став 1. Закона о спречавању прања новца и финансирања тероризма („Службени гласник РС”, број 113/17 – у даљем тексту: Закон) подноси се на Обрасцу пријаве.</p>
			<p>Образац пријаве састоји се од два идентична примерка и упутства за попуњавање Обрасца пријаве.</p>
			<p>Образац пријаве одштампан је уз овај правилник и чини његов саставни део.</p>
			<p>Члан 3. </p>
			<p>Царински службеник попуњава Образац пријаве путем рачунара, а на основу података и увида у новчана средства које му даје физичко лице које пријављује пренос физички преносивих средстава плаћања. Царински службеник попуњава Образац пријаве ручно, aко није у могућности да то учини путем рачунара. По окончаној контроли новчаних средстава, царински службеник даје физичком лицу попуњен Образац пријаве на увид и потпис.</p>
			<p>Физичко лице које пријављује пренос физички преносивих средстава плаћања може и само да попуни Образац пријаве. У том случају, ово лице попуњава Образац пријаве великим штампаним словима на српском или енглеском језику и потписан предаје царинском службенику. </p>
			<p>Царински службеник сравњује податке из Обрасца пријаве, врши проверу износа новчаних средстава које лице поседује и оверава својим потписом и факсимилом попуњени Образац пријаве, при чему један примерак задржава за потребе службе, а други примерак даје физичком лицу.</p>
			<p>Надлежни царински орган електронским путем доставља попуњен Образац пријаве Управи за спречавање прања новца, на начин и у року одређеним у члану 89. Закона. </p>
			<p>Члан 4. </p>
			<p>Надлежни царински орган на сваком граничном прелазу поставља видна обавештења о обавези пријаве преноса физички преносивих средстава плаћања. </p>
			<p>Члан 5. </p>
			<p>Надлежни царински орган обезбеђује доступност Обрасца пријаве са упутством за његово попуњавање лицима која прелазе државну границу на сваком граничном прелазу. </p>
			<p>Члан 6. </p>
			<p>Даном почетка примене овог правилника престаје да важи Правилник о пријави преноса физички преносивих средстава плаћања преко државне границе („Службени гласник РС”, број 87/17).</p>
			<p>Члан 7.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. априла 2018. године. </p>
			<p>Број 110-00-109/2018-20</p>
			<p>У Београду, 14. марта 2018. године</p>
			<p>Министар,</p>
			<p>др Душан Вујовић, с.р.</p>
			<p>
					Прилози</p>
					<p></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-drzavna-granica_Page_1.png&amp;doctype=reg&amp;abc=cba&amp;eli=true&amp;eliActId=424999&amp;regactid=424999" alt=""></img></p>

			<p><img src="http://www.pravno-informacioni-sistem.rs/SlGlasnikPortal/slike/pravilnik-drzavna-granica_Page_2.png&amp;doctype=reg&amp;abc=cba&amp;eli=true&amp;eliActId=424999&amp;regactid=424999" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-drzavna-granica_Page_3.png&amp;doctype=reg&amp;abc=cba&amp;eli=true&amp;eliActId=424999&amp;regactid=424999" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-drzavna-granica_Page_4.png&amp;doctype=reg&amp;abc=cba&amp;eli=true&amp;eliActId=424999&amp;regactid=424999" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/pravilnik-drzavna-granica_Page_5.png&amp;doctype=reg&amp;abc=cba&amp;eli=true&amp;eliActId=424999&amp;regactid=424999" alt=""></img></p>
	

