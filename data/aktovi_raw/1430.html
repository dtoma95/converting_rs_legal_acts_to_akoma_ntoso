



<p>На основу члана 10. став 1. Закона о основној
школи ("Службени гласник РС", бр. 50/92,
53/93, 67/93,48/94 и 66/94),</p>

<p>Влада Републике Србије донела је</p>

<p></p>

<p>ОДЛУКУ</p>

<p>О ОСНИВАЊУ ОСНОВНЕ
ШКОЛЕ „ДЕСАНКА МАКСИМОВИЋ” У КОВИНУ</p>

<p>"Службени 
гласник РС", број 23 од 29. јуна 1998.</p>

<p>Тачка 1.</p>

<p>Оснива се Основна школа „Десанка Максимовић” са
седиштем у Ковину, Улица цара Лазара бр. 181.</p>

<p>Тачка 2.</p>

<p>Основна школа „Десанка Максимовић” у Ковину (у даљем
тексту: Школа) обавља делатност основног образовања и васпитања деце.</p>

<p>Тачка 3.</p>

<p>На оснивање, организацију и рад Школе примењују се
прописи о јавним службама и основној школи.</p>

<p>Тачка 4.</p>

<p>Средства за почетак рада и обављање делатности Школе
обезбеђују се у складу са законом.</p>

<p>Тачка 5.</p>

<p>Школа почиње са радом 1. септембра 1998. године.</p>

<p>Тачка 6.</p>

<p>До конституисања школског одбора Влада Републике Србије
образоваће привремени школски одбор који има пет чланова.</p>

<p>Тачка 7.</p>

<p>Привремени школски одбор:</p>

<p>1) донеће статут Школе;</p>

<p>2) донеће годишњи програм рада Школе;</p>

<p>3) обављаће друге послове из надлежности школског
одбора утврђене законом.</p>

<p>Тачка 8.</p>

<p>До именовања директора Школе његове послове ће обављати
и вршити његова овлашћења вршилац дужности директора Школе, кога ће имановати
министар просвете.</p>

<p>Тачка 9.</p>

<p>Школа ће донети опште акте у року од 30 дана од дана доношења
статута Школе.</p>

<p>Тачка 10.</p>

<p>Ова одлука ступа на снагу осмог дана од дана
објављивања у „Службеном гласнику Републике Србије”.</p>

<p></p>

<p>05 број
610-2577/98</p>

<p>У
Београду, 24. јуна 1998. године</p>

<p>Влада
Републике Србије</p>

<p>Потпредседник,</p>

<p>проф.
др Милован Бојић, с.р.</p>



