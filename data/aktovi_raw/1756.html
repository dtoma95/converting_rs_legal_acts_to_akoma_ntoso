


<p>
</p>Редакцијски пречишћен текст
<p></p>
<p>
</p>
<p>
</p>
<p></p>
<p>
На основу чл. 

40. 

и 41. став 2. Закона о здравственом осигурању војних осигураника („Службени лист СФРЈ“, бр. 32/78), у сагласности са савезним секретаром за народну одбрану, Скупштина Заједнице социјалног осигурања војних осигураника доноси</p>
<p>
</p>
<p>
</p>
<p>
ОДЛУКУ</p>
<p>

о начину употребе превозних средстава и висини накнаде путних трошкова у вези са 
остваривањем права из здравственог осигурања</p>
<p>
„Службени лист СФРЈ”, бр. 17 од 8. 

априла 1983, 15 од 30. 

марта 1984, 31 од 28. 

јуна 1985, 30 од 30. 

маја 1986.</p>
<p>
</p>
<p>
</p>
<p>
1. Осигурано лице које је упућено у друго место ради остваривања здравствене заштите, користи врсту превозног средства коју, зависно од његовог здравственог стања и дужине пута, одреди лекар појединац, односно војна здравствена установа или цивилна здравствена установа која осигурано лице упућује у друго место.</p>
<p></p>
<p>
2. Употреба санитетског аутомобила или другог превозног средства, ради остваривања здравствене заштите у пребивалишту осигураног лица, пријема осигураног лица у војну здравствену установу или цивилну здравствену установу, његовог отпремања из тих здравствених установа или премештања из једне у другу здравствену установу, врши се ако је такав превоз условљен здравственим стањем осигураног лица и ако то одреди лекар појединац, односно војна здравствена установа или цивилна здравствена установа код које је осигурано лице на лечењу.</p>
<p></p>
<p>
3. Осигураном лицу, на име накнаде путних трошкова за смештај и исхрану за време путовања и боравка у другом месту, припада 50% од износа дневнице за службено путовање официра чина пуковника, утврђено по прописима о накнади путних и других трошкова у Југословенској народној армији – ако има више од седам година живота, односно 25% од наведеног износа – ако има мање од седам година живота.</p>
<p>
Осигураном лицу из става 1. ове тачке коме је због коришћења права из здравственог осигурања било неопходно да преноћи у другом месу исплаћују се и ствари трошкови смештаја, али највише до 70% од износа стварних трошкова смештаја који се по том основу признају официру чина пуковника према прописима о накнади путних и других трошкова у Југословенској народној армији, односно највише до 35% од тог износа ако осигурано лице има мање од седам година живота.* 
</p>
<p>
</p>
<p>
*Службени лист СФРЈ, број 31/1985</p>
<p>
</p>
<p>
4. Осигураном лицу упућеном на лечење у иностранство и његовом пратиоцу припада накнада трошкова превоза и дневница на име трошкова исхране и смештаја.*</p>
<p>
Накнада трошкова превоза припада осигураном лицу и његовом пратиоцу за редовна превозна средства јавног саобраћаја (авион – економска класа, железница – I разред).*</p>
<p>
Изузетно, осигураном лицу и његовом пратиоцу може се одредити и друга врста превоза ако природа болести то захтева.*</p>
<p>
Дневница из става 1. овог члана обрачунава се у висини 80% од дневница II групе, на начин утврђен прописом о издацима за службена путовања и селидбе у иностранство који се савезним органима управе и савезним организацијама признају у материјалне трошкове и прописом о највишим износима дневница за службено путовање у иностранство које се савезним организацијама признају у материјалне трошкове.*</p>
<p>
Осигураном лицу – детету до седам година живота припада накнада трошкова превоза и дневница у висини 50% од дневница утврђених у смислу става 4. ове тачке.*</p>
<p>
Дневница на име трошкова исхране и смештаја исплаћује се за време амбулантног лечења, а ако је осигурано лице смештено у стационарну здравствену установу у којој има бесплатан смештај и исхрану, припада му 20% од накнаде утврђене према одредби става 4. ове тачке.*</p>
<p>
Пратиоцу осигураног лица, ако је одређен, припада накнада путних трошкова за смештај и исхрану према одредби става 4. ове тачке.*</p>
<p>
Изузетно, стручном пратиоцу осигураног лица упућеног на лечење у иностранство припада накнада трошкова за смештај и исхрану у висини дневнице за службено путовање у поједине земље у оквиру износа утврђених прописом Савезног извршног већа о највишим износима дневница за службено путовање у иностранство и о издацима за селидбене трошкове, који се савезним органима управе у савезним организацијама признају у материјалне трошкове, према групама одређеним у пропису о накнади путних и других трошкова за путовање у иностранство активних војних лица и грађанских лица на служби у Југословенској народној армији.*</p>
<p>
</p>
<p>
*Службени лист СФРЈ, број 30/1986</p>
<p>
</p>
<p>
5. Накнада трошкова превоза осигураном лицу исплаћује се за врсту и разред превозног средства које је одредио лекар појединац, односно здравствена установа која осигурано лице упућује на лечење, односно преглед.</p>
<p></p>
<p>
6. Осигураном лицу које здравствену заштиту користи у смислу члана 14. Закона о здравственом осигурању војних осигураника, накнада припада по тач. 3. и 5. ове одлуке ако такву накнаду не оствари код заједнице здравственог осигурања радника у којој је осигурано.</p>
<p></p>
<p>
7. Пратиоцу осигураног лица ако је одређен, припада накнада у висини која је за такво лице предвиђена у тач. 3. и 5. ове одлуке.</p>
<p></p>
<p>
8. Накнаде из ове одлуке исплаћиваће се на начин и по поступку који су предвиђени прописима о путним и другим трошковима у Југословенској народној армији.</p>
<p></p>
<p>
9. Даном ступања на снагу ове одлуке престаје да важи Одлука о начину употребе превозних средстава и висини накнаде путних трошкова у вези са остваривањем права из здравственог осигурања („Службени лист СФРЈ”, бр. 16/77 и 13/80).</p>
<p></p>
<p>
10. Ова одлука ступа на снагу осмог дана од дана објављивања у „Службеном листу СФРЈ”.</p>
<p>
</p>
<p>
</p>
<p>
Бр. 10-1</p>
<p>
15. марта 1983. године</p>
<p>
Београд</p>
<p>

Скупштина заједнице социјалног осигурања војних</p>
<p>

осигураника</p>
<p>
Председник Председништва</p>
<p>
Скупштине Заједнице</p>
<p>
социјалног осигурања војних</p>
<p>
осигураника</p>
<p>

Рахмија Каденић, с. р.</p>
<p>
</p>