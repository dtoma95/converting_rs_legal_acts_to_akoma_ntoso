




	Редакцијски пречишћен текст
<p></p>
<p></p>
<p>
На основу 

члана 22.
став 2. Закона о имовини Савезне Републике

Југославије
(“Службени лист
СРЈ”, бр. 41/93 и 24/94) и 
члана

15. Уредбе о
начину и
критеријумима за давање станова у закуп и

додељивање стамбених
зајмова за решавање стамбених
питања

запослених у
савезним органима (“Службени лист СРЈ”, бр.

16/94), савезни
министар за одбрану, у сагласности са Савезном

владом,
прописује</p>
<p>
</p>
<p>
ПРАВИЛНИК</p>
<p>

о начину и критеријумима за давање станова у закуп и додељивање стамбених 
зајмова за решавање стамбених питања запослених у 

Савезном 
министарству за одбрану</p>
<p>
„Службени лист СРЈ”,
бр. 45 од 6. 
октобра 1995, 56 од
22. 
новембра 1996.</p>
<p>
</p>
<p>
</p>
<p>
I. ОСНОВНЕ ОДРЕДБЕ</p>
<p>
</p>
<p>
Члан 1.</p>
<p>
Овим правилником уређују се начин и критеријуми за
давање станова у закуп и додељивање стамбених зајмова (у даљем тексту: зајам)
за решавање стамбених питања запослених у Савезном министарству за одбрану (у
даљем тексту: запослени у Министарству).</p>
<p>
Становима, у смислу овог правилника, сматрају се
станови који су за потребе запослених у Министарству прибављени изградњом,
куповином или по другом основу, или добијени претварањем заједничких и
пословних просторија у стамбеној згради у посебне стамбене јединице или у
стамбене просторије које се могу припојити суседном стану и станови у својини
другог правног лица на које је Министарство уговором стекло право коришћења.</p>
<p>
</p>
<p>
Члан 2.</p>
<p>
Давање станова у закуп из члана 1. став 2. овог
правилника и додељивање зајмова, као и евиденцију о решавању стамбених питања
давањем станова врши Комисија за стамбена питања Савезног министарства за
одбрану (у даљем тексту: Комисија).</p>
<p>
Састав Комисије, надлежност, начин и поступак давања
станова у закуп и додељивање зајмова, као и вођење евиденције из става 1. овог
члана прописује савезни министар за одбрану.</p>
<p>
</p>
<p>
Члан 3.</p>
<p>
Станови прибављени изградњом, куповином или по другом
основу дају се у закуп најдоцније три месеца пре истека рока који је уговором
између инвеститора и извођача, односно купца и продавца одређен за завршетак
изградње, односно примопредаје станова.</p>
<p>
Станови добијени претварањем заједничких просторија у
посебне стамбене јединице или у стамбене просторије које се могу припојити
суседном стану дају се у закуп најдоцније 30 дана пре истека рока који је
уговором између инвеститора и извођача одређен за завршетак радова на
претварању заједничке просторије у стан.</p>
<p>
Станови у својини другог правног лица на које је
Министарство уговором стекло право коришћења дају се у закуп у року од 30 дана
од дана закључивања уговора.</p>
<p>
Станови из којих се исељавају дотадашњи закупци или
носиоци станарског права дају се у закуп најдоцније три дана од дана кад
постану усељиви, односно кад се доведу у стање предвиђено категоризацијом и
стандардом за употребу.</p>
<p>
</p>
<p>
II. КРИТЕРИЈУМИ ЗА
ДАВАЊЕ СТАНОВА У ЗАКУП</p>
<p>
</p>
<p>
Члан 4.</p>
<p>
Запосленом у Министарству који нема решено стамбено
питање у смислу члана 6. овог правилника може се, на основу поднесене молбе,
дати у закуп стан који му припада.</p>
<p>
Молба из става 1. овог члана подноси се на обрасцу који
утврди Комисија, а који садржи податке о радном месту, стану којим располаже,
односно користи, броју чланова породичног домаћинства и структури стана који се
тражи.</p>
<p>
Подносилац молбе дужан је да, поред података из става
2. овог члана, достави и друге податке који су значајни за одлучивање о додели
стана, према упитнику на обрасцу који утврди Комисија.</p>
<p>
</p>
<p>
Члан 5.</p>
<p>
Приликом доделе станова у закуп Комисија нарочито води
рачуна о радном месту запослених у Министарству, њиховим стамбеним приликама,
дужини чекања на решавање стамбеног питања и здравственом стању запослених и
чланова његовог породичног домаћинства и на основу утврђеног редоследа додељује
станове у закуп.</p>
<p>
</p>
<p>
Члан 6.</p>
<p>
Величина стана који се даје у закуп одређује се према
броју чланова породичног домаћинства подносиоца молбе, и то:</p>
<p>
1) за самца - гарсоњера или једнособан стан;</p>
<p>
2) за два члана породице - једноипособан или двособан
стан;</p>
<p>
3) за три члана породице - двоипособан стан;</p>
<p>
4) за четири члана породице - трособан или троипособан
стан ако су деца истог пола;</p>
<p>
5) за четири члана породице - троипособан или
четворособан стан ако су деца различитог пола;</p>
<p>
6) за пет или више чланова породице - четворособан или
већи стан.</p>
<p>
Запосленом у Министарству може се дати у закуп и стан
мањи од стана који му припада по одредбама става 1. овог члана ако се о томе
писмено изјасни.</p>
<p>
Члановима породичног домаћинства, у смислу овог
правилника, сматрају се брачни друг, деца (рођена у браку или ван брака,
усвојена или пасторчад), као и лица која је подносилац молбе по закону дужан да
издржава, а живе с њим дуже од шест месеци пре дана подношења молбе.</p>
<p>
</p>
<p>
Члан 7.</p>
<p>
Запосленом у Министарству издаје се решење о давању
стана у закуп, које садржи име лица коме се даје стан, имена и сродство чланова
његовог породичног домаћинства с којима ће користити стан и податке о стану.</p>
<p>
На основу решења из става 1. овог члана закључује се
уговор о закупу стана, у који се уносе подаци садржани у решењу и други подаци
прописани законом.</p>
<p>
Запослени у Министарству закључују уговор о закупу
стана са службом одређеном прописом из члана 2. став 2. овог правилника.</p>
<p>
</p>
<p>
Члан 8.</p>
<p>
Приликом исељења из стана закупац је дужан да тај стан
доведе у исправно стање, односно у стање у коме га је примио у закуп.</p>
<p>
</p>
<p>
1. Давање станова у
закуп на неодређено време</p>
<p>
</p>
<p>
Члан 9.</p>
<p>
</p>
<p>
Стан у закуп на неодређено време може се дати:</p>
<p>
1) запосленом у Министарству, ако има најмање 15 година
рада у Министарству или 20 и више година пензијског стажа, од чега најмање 10
година у Министарству;</p>
<p>
2) запосленом у Министарству ако је пре пензионисања
поднео молбу за решавање стамбеног питања, која није решена до пензионисања;</p>
<p>
3) члану породичног домаћинства у случају смрти
запосленог у Министарству који је поднео молбу за решавање стамбеног питања.</p>
<p>
Радним стажом у Министарству сматра се радни стаж
остварен и у Војсци Југославије и на пословима одбране земље.</p>
<p>
</p>
<p>
Члан 10.</p>
<p>
Запосленом у Министарству може се дати стан у закуп на
неодређено време само ако није решио стамбено питање на други начин или ако се
исели из стана у ранијем месту боравка и преда стан носиоцу права располагања и
пресели у место боравка у коме добија стан по основу овог правилника.</p>
<p>
Ако је запослени у Министарству, који добије стан или
стамбени зајам, власник стана из кога се исељава, дужан је да уговором о
размени власништва тај стан пренесе у стамбени фонд Министарства.*
</p>
<p>
</p>
<p>
* „Службени лист СРЈ”, број 56/96.</p>
<p>
</p>
<p>
2. Посебни
критеријуми за давање станова у закуп на одређено време за службене потребе</p>
<p>
</p>
<p>
Члан 11.</p>
<p>
Запосленом у Министарству на руководећем радном месту,
односно функцији који утврди савезни министар за одбрану, односно лице које он
овласти може се дати у закуп стан за службене потребе (у даљем тексту: службени
стан) на одређено време док обавља послове тог радног места, односно функције
или док на други начин не реши стамбено питање у месту обављања посла.</p>
<p>
</p>
<p>
Члан 12.</p>
<p>
Запосленом у Министарству из члана 11. овог правилника
службени стан може се дати у месту службовања ако његов брачни друг или члан
његовог породичног домаћинства нема у том месту други стан у својини или по
било ком другом основу.</p>
<p>
</p>
<p>
Члан 13.</p>
<p>
Време подношења молбе за службени стан одређује се од
дана од када подносилац молбе испуњава услове прописане за стицање права на
службени стан, а најраније од дана пријема дужности.</p>
<p>
</p>
<p>
Члан 14.</p>
<p>
Службени стан даје Комисија на основу критеријума
утврђених овим правилником.</p>
<p>
</p>
<p>
Члан 15.</p>
<p>
Већи службени стан од стана који му припада може се
дати на коришћење запосленом у Министарству из члана 11. овог правилника ако
нема другог одговарајућег слободног стана и ако стамбене могућности то
допуштају.</p>
<p>
</p>
<p>
Члан 16.</p>
<p>
Службени стан који се даје запосленом у Министарству
може бити опремљен, сагласно стандардима које утврђује Комисија.</p>
<p>
Износ накнаде за коришћење намештаја и друге опреме у
службеном стану утврђује се на основу прописа којима се уређује амортизација
основних средстава.</p>
<p>
</p>
<p>
Члан 17.</p>
<p>
Закупац службеног стана, приликом усељења у стан,
потписује реверс за намештај и другу опрему у стану.</p>
<p>
Закупац службеног стана не може мењати делове намештаја
и опреме из става 1. овог члана без сагласности даваоца стана у закуп.</p>
<p>
Приликом исељења из службеног стана саставља се
записник, у који се уносе подаци о стању намештаја и опреме у стану, који
потписују закупац службеног стана и овлашћено лице.</p>
<p>
Закупац службеног стана дужан је да штету коју причини
на стану, намештају или опреми накнади даваоцу стана у закуп.</p>
<p>
</p>
<p>
III. ДОДЕЉИВАЊЕ
ЗАЈМОВА</p>
<p>
</p>
<p>
Члан 18.</p>
<p>
Запосленом у Министарству може се доделити зајам за
изградњу, односно куповину стамбене зграде или стана, као и за побољшање услова
становања, на основу критеријума утврђених у члану 5. овог правилника.</p>
<p>
Одлуку о додељивању зајма, која садржи нарочито износ
зајма и износ дуга по зајму, доноси Комисија, на основу молбе, која садржи
податке из члана 7. овог правилника.</p>
<p>
</p>
<p>
Члан 19.</p>
<p>
Износ зајма утврђује се према просечној цени изградње
одговарајуће стамбене зграде, односно стана на територији општине, односно
града или републике на којој се стамбена зграда, односно стан прибавља, а који
кориснику зајма припада по величини утврђеној у члану 6. овог правилника,
односно према разлици у величини стана који користи и који му припада.</p>
<p>
Месечна рата, рок отплате зајма и умањење износа дуга
по зајму утврђују се сагласно прописима републике којима се уређују стамбени
односи на чијој је територији седиште органа који додељује зајам.</p>
<p>
</p>
<p>
Члан 20.</p>
<p>
Отплата зајма почиње у року од 30 дана од дана
закључења уговора о зајму.</p>
<p>
</p>
<p>
Члан 21.</p>
<p>
На прибављеној стамбеној згради, стану или стамбеном
објекту на коме је извршена адаптација, доградња, односно надзиђивање уписује
се хипотека у корист зајмодавца, у року од 30 дана од дана издавања употребне
дозволе.</p>
<p>
</p>
<p>
Члан 22.</p>
<p>
Средства зајма преносе се зајмопримцу на основу
обезбеђене документације, с тим да се 40% одобреног зајма може зајмопримцу
исплатити у готовом новцу, односно пренети на његов текући рачун, уз обавезу
правдања тих средстава (фактура, признанице и др.).</p>
<p>
</p>
<p>
Члан 23.</p>
<p>
Уговор о зајму у име Министарства потписује председник
Комисије.</p>
<p>
Уговор о зајму садржи нарочито: податке о уговорним
странама; одлуку о додели зајма; висину, сврху и рокове коришћења и отплате
зајма; начин ревалоризације неотплаћеног дуга по зајму, клаузулу о заложном
праву, односно хипотеци на објекту изграђеном средствима зајма и упис тог зајма
у јавне књиге; изјаву зајмопримца о дозволи административне забране на део
личног дохотка у висини месечних ануитета до коначне отплате зајма, као и начин
и рок извршења међусобних обавеза у случају раскида уговора о зајму.</p>
<p>
После закљученог уговора о зајму, преко Комисије врши
се забележба хипотекарног права на стамбену зграду, односно стан који се
прибавља или којима се побољшавају услови становања средствима зајма.</p>
<p>
</p>
<p>
Члан 24.</p>
<p>
Уговор о зајму може се раскинути:</p>
<p>
1) ако наступи виша сила услед које се зајам не може
реализовати;</p>
<p>
2) ако корисник зајма не отпочне коришћење зајма у року
који је утврђен одлуком о додели зајма;</p>
<p>
3) ако се средства зајма употребе у ненаменске сврхе;</p>
<p>
4) ако корисник зајма не плати три узастопна месечна
ануитета или четири у року једне године.</p>
<p>
Ако се уговор о зајму раскине кривицом једне од
уговорних страна, друга страна дужна је да накнади причињену штету.</p>
<p>
</p>
<p>
Члан 25.</p>
<p>
Запослени у Министарству из члана 9. тачка 1. овог
правилника у решавању својих стамбених потреба може учествовати личним
средствима обезбеђеним наменском штедњом код овлашћене банке (у даљем тексту:
банка).</p>
<p>
Наменском штедњом из става 1. овог члана сматра се
штедња новчаних средстава лица, издвајањем одређеног процента од редовне
месечне зараде преко надлежне службе или непосредном уплатом одређеног новчаног
износа код банке.</p>
<p>
Запослени у Министарству који, на начин из става 1.
овог члана, обезбеди више од 50% средстава од вредности припадајућег стана има
првенство у добијању стана, односно зајма под условима прописаним овим
правилником.</p>
<p>
Организациона јединица Министарства надлежна за послове
војног грађевинарства ће, на основу достављених месечних, односно тромесечних
извештаја банке о висини уплаћених средстава, а ради заштите њихове реалне
вредности, месечно, односно тромесечно прерачунавати те износе у стамбену
површину изражену у квадратним метрима, на основу последње објављене просечно
уговорене цене изградње станова по квадратном метру у општини на чијој се
територији налази седиште Министарства.</p>
<p>
На захтев лица из става 1. овог члана, надлежна
организациона јединица Министарства из става 4. овог члана издаје потврду о
висини уплаћеног износа, односно оствареног права на одређену квадратуру
отплаћеног дела стана за давање стана у закуп или одобрење зајма из става 3.
овог члана.</p>
<p>
Начин обављања послова у вези са остваривањем права на
решавање стамбеног питања лица из става 1. овог члана по основу штедње прописује
функционер који руководи надлежном организационом јединицом Министарства.</p>
<p>
</p>
<p>
IV. ОСТАЛЕ ОДРЕДБЕ</p>
<p>
</p>
<p>
Члан 26.</p>
<p>
Закупцу стана коме престане радни однос по основу
његовог захтева или његовом кривицом пре истека времена одређеног у члану 9.
тачка 1. овог правилника може се отказати уговор о закупу стана.</p>
<p>
Закупац стана који је пре дана ступања на снагу овог
правилника закључио уговор о закупу стана на неодређено време може тај стан
откупити после навршених година службе прописаних у члану 9. тачка 1. овог правилника.</p>
<p>
</p>
<p>
Члан 27.</p>
<p>
Одредбе овог правилника не односе се на решавање
стамбених питања запослених у војним установама Министарства из члана 338.
Закона о Војсци Југославије („Службени лист СРЈ”, бр. 43/94).</p>
<p>
</p>
<p>
V. ПРЕЛАЗНЕ И
ЗАВРШНЕ ОДРЕДБЕ</p>
<p>
</p>
<p>
Члан 28.</p>
<p>
Молбе за давање станова у закуп и молбе за доделу
зајмова, које су до дана ступања на снагу овог правилника поднесене, а по
којима није донесено решење решаваће се по одредбама овог правилника.</p>
<p>
Решења о давању станова о додели зајмова која су
донесена до дана ступања на снагу овог правилника остају на снази, с тим што
лица којима су станови дати на коришћење по основу тих решења закључују уговор
о закупу стана на неодређено време.</p>
<p>
</p>
<p>
Члан 29.</p>
<p>
Овај правилник ступа на снагу осмог дана од дана
објављивања у „Службеном листу СРЈ”.</p>
<p>
</p>
<p>
Савезни
министар</p>
<p>
за одбрану,</p>
<p>
Павле Булатовић,

с. р.</p>

