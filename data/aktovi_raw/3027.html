


	
	Zakon

	


	
			<p>На основу члана 17. став 3. Закона о објављивању закона и других прописа и аката („Службени гласник РС”, број 45/13) и члана 23. став 1. тачка 14) Одлуке о усклађивању пословања Јавног предузећа „Службени гласник”, Београд са Законом о јавним предузећима („Службени гласник РС”, бр. 77/16 и 9/17), а у вези са чланом 11. Правилника о методологији и начину утврђивања трошкова пружања јавне услуге („Службени гласник РС”, бр. 14/13, 25/13 – исправка и 99/13), </p>
			<p>Надзорни одбор Јавног предузећа „Службени гласник”, на 48. седници од 10. септембра 2018. године, донео је</p>
			<p>ОДЛУКУ</p>
			<p>о висини накнаде за објављивање аката који се обавезно објављују у „Службеном гласнику РС” уз плаћање накнаде и висини накнаде за објављивање аката правних и физичких лица чије објављивање у „Службеном гласнику РС” није обавезно, у 2019. години</p>
			<p>"Службени гласник РС", број 74 од 5. октобра 
			2018.</p>
			<p>1. Утврђује се висина накнаде за објављивање општих и појединачних аката органа и организација тако да износи 288,75 динара без ПДВ-а по куцаном реду текста ако се текст преда у електронској форми, а 428,75 динара без ПДВ-а по куцаном реду текста ако се текст преда у штампаној форми.</p>
			<p>2. Утврђује се висина накнаде за објављивање судских огласа и огласа о упису у судски регистар тако да износи 2.843,75 динара без ПДВ-а по огласу ако се текст преда у електронској форми, а 4.287,50 динара без ПДВ-а по огласу ако се текст преда у штампаној форми.</p>
			<p>3. Утврђује се висина накнаде за објављивање неважећих исправа и докумената тако да износи:</p>
			<p>– 2.843,75 динара без ПДВ-а за неважеће печате и штамбиље;</p>
			<p>– 665,00 динара без ПДВ-а по документу за личне карте, путне исправе и исправе странаца;</p>
			<p>– 28 евра (без урачунатих трошкова банкарске ино-провизије) по документу за путне исправе издате у дипломатско-конзуларним представништвима Републике Србије;</p>
			<p>– 288,75 динара без ПДВ-а по документу за све врсте службених легитимација, меница и чекова, докумената осигуравајућих друштава, јавних исправа основних школа, јавних исправа средњих школа и јавних исправа високошколских установа и других неважећих исправа и докумената.</p>
			<p>4. Утврђује се висина накнаде за објављивање јавних позива, јавних конкурса и других обавештења правних и физичких лица тако да износи 288,75 динара без ПДВ-а по куцаном реду текста ако се текст преда у електронској форми, а 428,75 динара без ПДВ-а по куцаном реду текста ако се текст преда у штампаној форми.</p>
			<p>5. Висина накнада из тач. 1–4. Одлуке усклађује се на годишњем нивоу.</p>
			<p>6. Ова одлука, по добијању сагласности Владе, објављује се у „Службеном гласнику Републике Србије”, ступа на снагу осмог дана од дана њеног објављивања, а примењује се од 1. јануара 2019. године.</p>
			<p>Број 01-8882/4</p>
			<p>У Београду, 10. септембра 2018. године</p>
			<p>Председник Надзорног одбора,</p>
			<p>Новак Недић, с.р.</p>
	

