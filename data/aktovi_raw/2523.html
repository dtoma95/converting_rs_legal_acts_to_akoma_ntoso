


	
	Zakon

	


	
			<p>На основу члана 93. став (11) Закона о странцима („Службени гласник РС”, број 24/18),</p>
			<p>Министар унутрашњих послова доноси</p>
			<p>ПРАВИЛНИК</p>
			<p>о изгледу и начину уношења обавезног боравка у путну исправу странца</p>
			<p>"Службени гласник РС", број 80 од 24. октобра 
			2018.</p>
			<p>Члан 1.</p>
			<p>Овим правилником се прописује изглед и начин уношења обавезног боравка у путну исправу странца.</p>
			<p>Члан 2.</p>
			<p>Странцу коме је одређен обавезни боравак у путну исправу уноси се налепница обавезног боравка. </p>
			<p>Образац налепнице из става 1. овог члана је правоугаоног облика, заобљених ивица, димензија 105 x 75 mm, израђен на заштићеном папиру са УВ влаканцима на којем доминирају зелени тонови и дат је у Прилогу 1, који је одштампан уз овај правилник и чини његов саставни део.</p>
			<p>Заштитни елементи на налепници су сигурносни дифракциони оптичкo варијабилни елементи јединствене оригинације са елемeнтима државности Републике Србије, серијски број који флуоресцира под УВ светлом, текст SRB, невидљив голим оком, који флуоресцира под УВ светлом и микротекст SRB. </p>
			<p>Члан 3.</p>
			<p>Налепница из члана 2. овог правилника лепи се на прву слободну страну у путној исправи странца.</p>
			<p>Члан 4.</p>
			<p>Даном ступања на снагу овог правилника престаје да важи Правилник о начину уношења обавезног боравка у путну исправу и изгледу обрасца привремене личне карте („Службени гласник РС”, број 66/09).</p>
			<p>Члан 5.</p>
			<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
			<p>Број 01-9935/18-3 </p>
			<p>У Београду, 19. октобра 2018. године</p>
			<p>Министар,</p>
			<p>др Небојша Стефановић, с.р. </p>
			
				
					<img src="http://www.pravno-informacioni-sistem.rs/SlGlasnikPortal/slike/pravilnik-isprave-stranaca.jpg&amp;doctype=reg&amp;abc=cba&amp;eli=true&amp;eliActId=426847&amp;regactid=426847" alt=""></img>
				
			
	

