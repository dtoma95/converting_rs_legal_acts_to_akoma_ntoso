


	
	Zakon


	
		Редакцијски пречишћен текст
	<p></p>
	<p></p>
	<p>На основу члана 4. став 8. Закона о промету непокретности („Службени гласник РС”, број 93/14),</p>
	<p>Министар правде доноси</p>
	<p></p>
	<p>ПРАВИЛНИК</p>
	<p>о вођењу посебне евиденције јавнобележничких записа о уговорима о промету непокретности 
	и оверених уговора о промету непокретности*</p>
	<p>
	"Службени 
				гласник РС", бр. 95 од 5. септембра 2014, 128 од 26. 
	новембра 2014.</p>
	<p>
	*Службени 
	гласник РС, број 128/2014</p>
	<p></p>
	<p>
	Члан 1.*</p>
	<p>
	Овим правилником уређује се вођење посебне евиденције јавнобележничких 
	записа о уговорима о промету непокретности и оверених уговора о промету 
	непокретности.*</p>
	<p>
	*Службени 
	гласник РС, број 128/2014</p>
	<p></p>
	<p>
	Члан 2.*</p>
	<p>
	Посебну евиденцију јавнобележничких записа о уговорима о промету 
	непокретности и оверених уговора о промету непокретности води основни суд за 
	непокретности које се налазе на његовом подручју.*</p>
	<p>
	Посебна евиденција из става 1. овог члана води се у облику регистра 
	јавнобележничких записа о уговорима о промету непокретности и оверених 
	уговора о промету непокретности (у даљем тексту: Регистар).*</p>
	<p>
	Регистар се води у седишту основног суда.*</p>
	<p>
	У Регистар се уписују подаци из јавнобележничких записа о уговорима о 
	промету непокретности и оверених уговора о промету непокретности.*</p>
	<p>
	Регистар се води у електронском облику, на Oбрасцу РЈЗО – Регистар 
	јавнобележничких записа о уговорима о промету непокретности и оверених 
	уговора о промету непокретности, који чини саставни део овог правилника.*</p>
	<p>
	*Службени 
	гласник РС, број 128/2014</p>
	<p></p>
	<p>
	Члан 3.*</p>
	<p>
	Ако основни суд (у седишту суда или судској јединици) сачињава 
	јавнобележнички запис о уговору о промету непокретности, односно врши оверу 
	уговора о промету непокретности сачињеног у писменом облику, подаци из тог 
	записа, односно уговора уписују се у Регистар приликом издавања отправка 
	записа, односно овереног уговора странкама.*</p>
	<p>
	Ако јавни бележник сачињава јавнобележнички запис о уговору о промету 
	непокретности, односно врши оверу уговора о промету непокретности у писменом 
	облику, дужан је да одмах по издавању отправка записа, односно овереног 
	уговора странкама, електронским путем изврши резервацију уписа тог 
	јавнобележничког записа, односно овереног уговора у Регистар, као и да 
	пошаље основном суду скенирани примерак јавнобележничког записа, односно 
	овереног уговора и одмах достави том суду оверен препис тог јавнобележничког 
	записа, односно овереног уговора.*</p>
	<p>
	Ако се непокретности које су предмет уговора о промету непокретности налазе 
	на подручју више основних судова, јавни бележник, односно суд који је 
	сачинио јавнобележнички запис о таквом уговору, односно оверио такав уговор, 
	дужан је да изврши резервацију, односно достави скенирани примерак и оверени 
	препис јавнобележничког записа, односно овереног уговора сваком основном 
	суду надлежном према месту непокретности.*</p>
	<p>
	Суд је дужан да најкасније наредног радног дана од дана пријема овереног 
	преписа јавнобележничког записа, односно овереног уговора унесе податке из 
	тог записа, односно уговора у Регистар и избрише резервацију уписа из става 
	2. овог члана.*</p>
	<p>
	Резервација из ст. 2. и 3. овог члана садржи податке из члана 4. тач. 3)–9) 
	овог правилника.*</p>
	<p>
	*Службени 
	гласник РС, број 128/2014</p>
	<p></p>
	<p>
	Члан 4.*</p>
	<p>
	Регистар садржи:*</p>
	<p>
	1) редни број уписа;*</p>
	<p>
	2) датум уписа;*</p>
	<p>
	3) деловодни број из уписника јавног бележника или суда, односно судске 
	јединице, под којим се води јавнобележнички запис, односно под којим је 
	оверен уговор о промету непокретности;*</p>
	<p>
	4) име, презиме и службено седиште јавног бележника или назив суда, односно 
	судске јединице која је сачинила јавнобележнички запис, односно оверила 
	уговорила уговор;*</p>
	<p>
	5) врсту уговора о промету непокретности;*</p>
	<p>
	6) датум сачињавања јавнобележничког записа, односно датум овере уговора о 
	промету непокретности;*</p>
	<p>
	7) податке о лицу које је располагало непокретношћу;*</p>
	<p>
	8) податке о лицу које је прибавило непокретност;*</p>
	<p>
	9) податке о непокретности;*</p>
	<p>
	10) напомене.*</p>
	<p>
	*Службени 
	гласник РС, број 128/2014</p>
	<p></p>
	<p>Члан 5.</p>
	<p>Под врстом уговора о промету непокретности у Регистар се уписују подаци о томе да ли се ради о уговору о продаји, размени, поклону, уговору о доживотном издржавању, уговору о уступању и расподели имовине за живота или другој врсти уговора о промету непокретности.</p>
	<p>Члан 6.</p>
	<p>Ако је уговорник физичко лице, у Регистар се уписују следећи подаци: име и презиме, пребивалиште или боравиште и ЈМБГ или број личне исправе на основу које је утврђен идентитет, као и подаци о законском заступнику физичког лица, ако га има.</p>
	<p>Ако је уговорник правно лице, у Регистар се уписују следећи подаци: назив и седиште правног лица, матични број, као и име и презиме заступника правног лица, његово пребивалиште или боравиште и ЈМБГ или број личне исправе на основу које је утврђен његов идентитет.</p>
	<p>Члан 7.</p>
	<p>Ако је предмет уговора о промету непокретности објекат или посебан део зграде, у Регистар се уписују следећи подаци: општина, место, улица и број, спрат, број стана или другог посебног дела зграде, катастарска општина и број катастарске парцеле.</p>
	<p>Ако је предмет уговора о промету непокретности земљиште, у Регистар се уписују следећи подаци: општина, место, катастарска општина и број катастарске парцеле.</p>
	<p>
	Члан 8.*</p>
	<p>
	У напоменама Регистра уписују се други подаци који се односе на 
	јавнобележнички запис, односно оверени уговор о промету непокретности 
	(упозорења уговорницима приликом састављања јавнобележничког записа, односно 
	овере уговора, исправке, измене и др.).*</p>
	<p>
	*Службени 
	гласник РС, број 128/2014</p>
	<p></p>
	<p>Члан 9.</p>
	<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
	<p></p>
	<p>Број 110-00-139/2014-05</p>
	<p>У Београду, 4. септембра 2014. године</p>
	<p>Министар, </p>
	<p>
	Никола Селаковић, с.р.</p>
	<p></p>
	<p>
	Прилози</p>
	<p></p>
	<p>
	НАПОМЕНА ИЗДАВАЧА: Правилником о изменама Правилника о 
	вођењу посебне евиденције јавнобележничких записа о уговорима о промету 
	непокретности ("Службени гласник РС", број 128/2014), Образац РЈЗ – 
	Регистар јавнобележничких записа о уговорима о промету непокретности замењен 
	је Обрасцем РЈЗО – Регистар јавнобележничких записа о уговорима о промету 
	непокретности и оверених уговора о промету непокретности (види члан 4. 
	Правилника - 128/2014-32).</p>
	<p></p>
	<p>Образац РЈЗО -
	Регистар 
	јавнобележничких записа о уговорима о промету непокретности и оверених 
	уговора о промету непокретности </p>
	<p></p>

