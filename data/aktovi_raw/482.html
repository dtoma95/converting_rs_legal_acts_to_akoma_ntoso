





<p>
Неважећи акт</p>
	<p>
	</p>
	<p>
	</p>
	<p>
	</p>
	<p>
	На
основу члана 19. став 2. Закона о електронском потпису („Службени гласник РС”, број
135/04),</p>

<p>
Министар
за телекомуникације и информатичко друштво доноси</p>

<p>
</p>

<p>
ПРАВИЛНИК</p>

<p>
о Регистру сертификационих
тела за издавање квалификованих електронских сертификата у Републици Србији</p>

<p>
„Службени гласник
РС“, број 26
од 14. марта 2008.</p>

<p>
</p>

<p>
Члан 1.</p>

<p>
Овим
правилником прописује се садржај и начин вођења Регистра сертификационих тела за
издавање квалификованих електронских сертификата у Републици Србији (у даљем тексту:
Регистар), начин подношења захтева за упис у Регистар, потребна документација која
се прилаже уз захтев, образац захтева, као и начин објављивања података из Регистра.</p>

<p>
Регистар,
у складу са Законом о електронском потпису (у даљем тексту: Закон), води министарство
надлежно за информационо друштво (у даљем тексту: Министарство).</p>

<p>
</p>

<p>
Члан 2.</p>

<p>
Регистар
садржи следеће податке:</p>

<p>
1)
редни број уписа у Регистар;</p>

<p>
2)
број и датум решења о упису у Регистар;</p>

<p>
3)
датум уписа у Регистар;</p>

<p>
4)
назив сертификационог тела;</p>

<p>
5)
матични број;</p>

<p>
6)
пореско-идентификациони број (ПИБ);</p>

<p>
7)
седиште (улица и број, поштански број и место, држава);</p>

<p>
8)
подаци о упису сертификационог тела у регистар привредних субјеката или други одговарајући
регистар који се води у складу са законом (број решења о упису у регистар, облик
организовања, шифра и опис делатности);</p>

<p>
9)
број пословног рачуна и назив пословне банке код које се води пословни рачун;</p>

<p>
10)
име и презиме, назив функције, матични број и пребивалиште, односно боравиште одговорног
лица које заступа сертификационо тело и обим његових овлашћења; </p>

<p>
11)
службена електронска адреса одговорног лица (е-маил);</p>

<p>
12)
адресу Интернет стране сертификационог тела;</p>

<p>
13)
бројеве телефона и факса сертификационог тела;</p>

<p>
14)
назив, адреса/електронска адреса и телефонски бројеви службе сертификационог тела
за односе са странкама;</p>

<p>
15)
број и датум решења о брисању из Регистра.</p>

<p>
У
Регистар се уписују све промене података из става 1. овог члана.</p>

<p>
</p>

<p>
Члан 3.</p>

<p>
Поред
података из члана 2. овог правилника, саставни део Регистра су и документи на основу
којих је извршена регистрација.</p>

<p>
Документи
из става 1. овог члана чувају се у складу са прописима којима се уређује чување
архивске грађе. </p>

<p>
</p>

<p>
Члан 4.</p>

<p>
Регистар
се води у папирном облику као Књига сертификационих тела за издавање квалификованих
електронских сертификата и у електронском облику као Електронски регистар сертификационих
тела за издавање квалификованих електронских сертификата (у даљем тексту: Електронски
регистар).</p>

<p>
</p>

<p>
Члан 5.</p>

<p>
Захтев
за упис у Регистар (у даљем тексту: захтев) подноси се у писменом облику, непосредно
или поштом, на Обрасцу 1. који је одштампан уз овај правилник и чини његов саставни
део.</p>

<p>
Документација
која се прилаже уз захтев подноси се у оригиналу или се прилаже копија оверена од
стране надлежног органа.</p>

<p>
</p>

<p>
Члан 6.</p>

<p>
Захтев
се може поднети и електронским путем, тако што подносилац уноси податке у образац
из члана 5. овог правилника, који се објављује на Интернет страни Министарства,
а документација која се прилаже уз захтев доставља се у електронској форми на електронску
адресу Министарства.</p>

<p>
Подносилац
је дужан да, у року од пет дана од дана подношења захтева електронским путем, достави
Министарству оригинал документације из става 1. овог члана.</p>

<p>
Као
датум и време подношења захтева узима се датум и време пријема документације из
става 2. овог члана.</p>

<p>
Ако
документација није достављена на начин и у року из става 2. овог члана, сматраће
се да захтев није поднет.</p>

<p>
</p>

<p>
Члан 7.</p>

<p>
Захтев
се подноси на језику и писму који су у службеној употреби у Републици Србији.</p>

<p>
Уколико
жели да одређене податке региструје и на страном језику, подносилац захтева мора
уз захтев доставити и превод на тај језик оверен од судског тумача за тај језик.
</p>

<p>
</p>

<p>
Члан 8. </p>

<p>
Подносилац
уз захтев прилаже:</p>

<p>
1)
извод из регистра привредних субјеката или другог регистра који се води у складу
са законом; </p>

<p>
2)
уверење да није покренут стечајни или ликвидациони поступак;</p>

<p>
3)
биланс стања оверен од стране овлашћеног ревизора или извод из биланса стања, односно
исказ о укупним приходима од вршења делатности за претходне три године и за период
у текућој години до подношења захтева;</p>

<p>
4)
уверење о бонитету издато од стране надлежног органа;</p>

<p>
5)
документ о организацији, политици пословања и власничким односима;</p>

<p>
6)
Интерна правила рада сертификационог тела припремљена у складу са Правилником о
ближим условима за издавање квалификованих електронских сертификата;</p>

<p>
7)
допунске податке о стручној спреми, специјалности у струци, потребном искуству у
струци и референцама за стално запослене;</p>

<p>
8)
копију полисе осигурања од ризика и одговорности за могућу штету насталу вршењем
услуга издавања електронских сертификата у складу са Правилником о ближим условима
за издавање квалификованих електронских сертификата;</p>

<p>
9)
потврду о уплаћеној административној такси, у складу са законом о административним
таксама.</p>

<p>
</p>

<p>
Члан 9.</p>

<p>
Захтев
за промену података уписаних у Регистар подноси се у писменом облику, у року од
осам дана од дана настанка промене, на Обрасцу 2. који је одштампан уз овај правилник
и чини његов саставни део. </p>

<p>
Захтев
из става 1. овог члана подноси се на начин утврђен овим правилником за подношење
захтева. </p>

<p>
</p>

<p>
Члан 10.</p>

<p>
Упис
сертификационог тела у Књигу сертификационих тела за издавање квалификованих електронских
сертификата и у Електронски регистар, Министарство врши на дан доношења решења о
упису у Регистар.</p>

<p>
</p>

<p>
Члан 11.</p>

<p>
Електронски
регистар јавно је доступан на Интернет страни Министарства.</p>

<p>
Електронски
регистар потписује се квалификованим електронским потписом Министарства. </p>

<p>
</p>

<p>
Члан 12.</p>

<p>
Ступањем
на снагу овог правилника престаје да важи Правилник о регистру сертификационих тела
за издавање квалификованих електронских сертификата у Републици Србији („Службени
гласник РС”, бр. 48/05, 82/05 и 116/05).</p>

<p>
</p>

<p>
Члан 13.</p>

<p>
Овај
правилник ступа на снагу осмог дана од дана објављивања у „Службеном гласнику Републике
Србије”. </p>

<p>
</p>

<p>
Број 110-00-00013/2008-01</p>

<p>
У Београду, 10. марта 2008. године</p>

<p>
Министар,</p>

<p>
др Александра Смиљанић, с.р.</p>

<p>
</p>
<p>Прилози</p>
<p>Образац 1 - Захтев за упис у 
Регистар сертификационих тела за издавање квалификационих електронских есретификата у Републици Србији</p>
<p>Образац 2 - Захтев за промену података уписаних у 
Регистар сертификационих тела за издавање квалификационих елекктронских сертификата у Републици Србији</p>



