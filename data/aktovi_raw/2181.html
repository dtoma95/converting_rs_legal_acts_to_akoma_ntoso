


<p>
</p>
	Редакцијски пречишћен текст
<p></p>
<p></p>
<p></p>
<p>На основу члана 8. став 2. Закона о забрани развоја, производње, складиштења и употребе хемијског оружја и о његовом уништавању („Службени гласник РС”, број 36/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),</p>
<p>Влада доноси</p>
<p></p>
<p>ОДЛУКУ</p>
<p>о образовању Комисије Републике Србије за спровођење Конвенције о забрани развоја, производње, складиштења и употребе хемијског оружја и о његовом уништавању</p>
<p>"Службени гласник РС", 
бр. 11 од 22. фебруара 2011, 71 од 26. септембра 2011, 25 од 4. 
априла 2012, 102 од 22. новембра 2013, 110 од 14. октобра 2014.</p>
<p></p>
<p></p>
<p>1. Образује се Комисија Републике Србије за спровођење Конвенције о забрани развоја, производње, складиштења и употребе хемијског оружја и о његовом уништавању (у даљем тексту: Комисија).</p>
<p></p>
<p>2. Комисија прати и координира активности у вези са спровођењем међународних обавеза Републике Србије из Конвенције о забрани развоја, производње, складиштења и употребе хемијског оружја и о његовом уништавању, сарађује са Секретаријатом Организације за забрану хемијског оружја и националним телима других држава чланица Конвенције, као и са међународном инспекцијом.</p>
<p></p>
<p>3. У Комисију се именују:</p>
<p>1) за председника:*</p>
<p>– Чедомир Радојковић, 
амбасадор у Министарству спољних послова,*</p>
<p>2) за заменика председника:**</p>
<p>– пуковник Зоран Шегрт, Управа за војно здравство у Министарству 
одбране;**</p>
<p>3) за чланове:**</p>
<p>– Јасмина Роскић, начелник Одељења за међународне споразуме, 
јавно-приватнa партнерствa и концесије и спољну трговину контролисаном робом у 
Министарству трговине, туризма и телекомуникација;**</p>
<p>– Иван Зарев, начелник Управе за превентивну заштиту, Сектор за ванредне 
ситуације у Министарству унутрашњих послова;**</p>
<p>– Сузана Андрејевић Стефановић, саветник за спровођење међународних 
конвенција у области управљања хемикалијама у Министарству пољопривреде и 
заштите животне средине;**</p>
<p>– Весна Врачар, руководилац Групе за аналитичко праћење инструмената 
царинске спољнотрговинске заштите у Министарству финансија – Управа царине;**</p>
<p>– др Снежана Пантић Аксентијевић, руководилац Групе за јавно здравље у 
Сектору за јавно здравље и програмску здравствену заштиту у Министарству 
здравља;**</p>
<p>4) за заменике чланова:**</p>
<p>– Љиљана Рауш, шеф Одсека за надзор објеката за производњу експлозивних 
материјала, Управа за превентивну заштиту, Сектор за ванредне ситуације у 
Министарству унутрашњих послова;**</p>
<p>– др Борка Стојковић, саветник у Сектору за јавно здравље и програмску 
здравствену заштиту у Министарству здравља;**</p>
<p>– Снежана Милић, самостални саветник у Министарству трговине, туризма и 
телекомуникација;**</p>
<p>– потпуковник Станислав Мијаиловић, Управа за планирање и развој у 
Министарству одбране;**</p>
<p>– мајор Стевица Прчић, Управа за међународну војну сарадњу у Министарству 
одбране;**</p>
<p>– Лепосава Живановић, саветник у Групи за инструменте царинске и 
спољнотрговинске заштите, Сектор за тарифске послове у Министарству финансија – 
Управа царина;**</p>
<p>– Драгана Босиљчић, шеф Одсека за хемикалије и биоцидне производе у 
Министарству пољопривреде и заштите животне средине;**</p>
<p>– Марко Самарџија, саветник у Сектору за контролу наоружања у Министарству 
спољних послова.**</p>
<p></p>
<p>
*Службени гласник РС, број 102/2013</p>
<p>
**Службени гласник РС, број 110/2014</p>
<p></p>
<p>4. Комисија се састаје по потреби, а најмање једном у шест месеци.</p>
<p></p>
<p>5. Даном ступања на снагу ове одлуке престаје да важи Одлука о образовању Комисије Републике Србије за спровођење Конвенције о забрани развоја, производње, складиштења и употребе хемијског оружја и о његовом уништавању („Службени гласник РС”, број 69/06).</p>
<p></p>
<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
<p></p>
<p>05 број 02-989/2011</p>
<p>У Београду, 17. фебруара 2011. године</p>
<p>Влада</p>
<p>Први потпредседник Владе –</p>
<p>заменик председника Владе, 
</p>
<p>Ивица Дачић, 
с.р.</p>