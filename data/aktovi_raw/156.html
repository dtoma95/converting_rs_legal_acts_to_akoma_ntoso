





<p></p>

<p>На
основу члана 35. Закона о Савезном извршном већу („Службени лист СФРЈ“, бр.
21/74), савезно извршно веће доноси</p>

<p></p>

<p></p>

<p>ОДЛУКУ</p>

<p>
о установљењу Плакете царинске службе</p>

<p>„Службени
лист СРЈ”, број 65 од 20. децембра 1974.</p>

<p></p>

<p></p>

<p>1. Установљава се
Плакета царинске службе поводом тридесетогодишњице оснивања царинске службе у
Југославији.</p>

<p></p>

<p>2. Плакета царинске
службе (у даљем тексту: Плакета) додељује се радницима царинске службе и
радницима у другим савезним органима управе и савезним организацијама, као
посебно признање за изузетно залагање и успешан и пожртвован рад у дужем
временском периоду (допринос унапређењу организације и начина рада царинске
службе, сузбијању царинских деликата и сл.).</p>

<p></p>

<p>3. Плакета се може,
у споразуму са извршним већем републике, односно извршним већем аутономне
покрајине, под условима из тачке 2. ове одлуке, доделити и радницима који раде
у органима других друштвено-политичких заједница, као и истакнутим
друштвено-политичким и другим радницима, организацијама удруженог рада и другим
самоуправним организацијама, за изузетно успешну сарадњу са органима царинске
службе и органима друштвено-политичких заједница у извршавању задатака од
посебног значаја за царинску службу (сарадња од значаја за развој царинске
службе, сарадња у спровођењу мера царинског надзора и сл.)</p>

<p></p>

<p>4. Уз Плакету се
издаје и повеља о додели Плакете.</p>

<p>Плакета се може
доделити само једанпут.</p>

<p></p>

<p>5. Плакету додељује
председник Савезног извршног већа на предлог директора Савезне управе царина.</p>

<p></p>

<p>6. Плакета својим
обликом симболизује стилизовану буктињу, величине 80х60 mm.</p>

<p>Плакату чини
савијена застава Социјалистичке Федеративне Републике Југославије, на којој је
испред и иза петокраке звезде исписана реч: „Царина”, латиницом и ћирилицом.
Изнад хоризонталног дела заставе у пољу уоквиреном крацима заставе укомпонована
је силуета граничног камена са ознаком: „СФРЈ”, а изнад граничног камена налази
се грб Социјалистичке Федеративне Републике Југославије испод кога се
завршавају савијени крајеви заставе. Испод хоризонталног дела заставе налази се
празно поље у облику правоугаоника, које представља основу Плакете.</p>

<p>Плакета је ливена у
плитком рељефу од легуре боје патинираног сребра, са брушеним контурама.</p>

<p>Полеђина Плакете је
равно ливена, без обраде.</p>

<p></p>

<p>7. Савезна управа
царина стара се о изради и уручивању Плакете и води евиденцију о додељивању
Плакете.</p>

<p></p>

<p>8. Ова одлука ступа
на снагу наредног дана од дана објављивања у „Службеном листу СФРЈ”.</p>

<p></p>

<p></p>

<p>Е.
п. бр. 821</p>

<p>27.
новембра 1974. године</p>

<p>Београд</p>

<p>
Савезно
извршно веће</p>

<p>Председник,</p>

<p>
Џемал
Биједић, с. р.</p>

<p></p>



