





<p>На основу члана 12. став 5. Закона о регулисању обавеза
Републике Србије по основу зајма за привредни развој („Службени гласник РС”, број
43/04),</p>

<p>Влада Републике Србије доноси</p>

<p></p>

<p></p>

<p>УРЕДБУ</p>

<p>о условима вршења конверзије
утврђених потраживања и регистрацији, начину исплате и повлачењу
обвезница издатих по основу уплате девизних средстава зајма за привредни развој</p>

<p>„Службени
гласник РС”, број 95 од 20. августа 2004.</p>

<p></p>

<p></p>

<p>Члан 1.</p>

<p>Овом уредбом утврђују се услови вршења конверзије утврђених
потраживања из члана 8. став 2. Закона о регулисању обавеза Републике Србије по
основу зајма за привредни развој („Службени гласник РС”, број 43/04 – у даљем тексту:
Закон), у обвезнице Републике Србије (у даљем тексту: обвезнице), начин њихове регистрације
код Централног регистра, депоа и клиринга хартија од вредности а.д. Београд (у даљем
тексту: Централни регистар), начин исплате тих обвезница, као и повлачење постојећих
обвезница.</p>

<p></p>

<p>Члан 2.</p>

<p>Лицима која остварују право по основу уплате девизних средстава,
утврђена потраживања из члана 1. ове уредбе конвертују се </p>

<p>у обвезнице издате Одлуком о издавању обвезница Републике
Србије ради регулисања обавеза по основу зајма за привредни развој („Службени гласник
РС”, број 78/04), и то:</p>

<p>– у висини до 530 евра, с роком доспећа 31. август
2004. године;</p>

<p>– у висини до 1.060 евра, с роком доспећа 31. август
2005. године;</p>

<p>– у висини до 5.000 евра, с роком доспећа 31. август
2006. године;</p>

<p>– до износа коначне обавезе, с роком доспећа 31. август
2007. године.</p>

<p></p>

<p>Члан 3.</p>

<p>Конверзију утврђених потраживања из члана 1. ове уредбе
у обвезнице, регистрацију обвезница у Централном регистру, издавање потврда о конверзији
и регистрацији власништва, исплату обвезница, као и повлачење постојећих обвезница
врши банка изабрана у складу са чланом 12. Закона (у даљем тексту: Банка).</p>

<p></p>

<p>Члан 4.</p>

<p>Банка преузима базу података од Комисије за утврђивање висине
потраживања лица која остварују права по основу уплате девизних средстава зајма
за привредни развој образоване у складу са чланом 8. став 1. Закона (у даљем тексту:
Комисија), коју чине подаци из решења којима је Комисија утврдила висину потраживања
за свако лице које остварује право по основу уплате девизних средстава. </p>

<p></p>

<p>Члан 5.</p>

<p>Банка врши конверзију утврђених потраживања у обвезнице,
када јој лице које остварује права по основу уплате девизних средстава (у даљем
тексту: лице које остварује право на обвезнице) поднесе решење о утврђивању висине
потраживања које је донела Комисија (у даљем тексту: решење).</p>

<p>Уз решење из става 1. овог члана, лице које остварује право
на обвезнице, доставља Банци и оригиналну документацију према спецификацији која
чини саставни део тог решења.</p>

<p></p>

<p>Члан 6.</p>

<p>Банка преузима од лица које остварује право на обвезнице
оригиналну документацију и упоређује је са подацима из члана 4. ове уредбе.</p>

<p></p>

<p>Члан 7.</p>

<p>Банка, на основу решења Комисије, лицу које остварује право
на обвезнице, издаје Потврду о извршеној конверзији утврђених потраживања по основу
уплате девизних средстава зајма за привредни развој и регистрацији обвезница Републике
Србије на рачуну хартија од вредности (у даљем тексту: Потврда), на обрасцу који
је одштампан уз ову уредбу и чини њен саставни део.</p>

<p>Приликом конверзије, Банка, у оквиру свог рачуна хартија
од вредности, лицу које остварује право на обвезнице, отвара рачун хартија од вредности
у Централном регистру.</p>

<p>Потврда гласи на име лица које остварује право на обвезнице
и издаје се у два примерка, од којих један задржава Банка, а други се уручује лицу
као доказ да је извршена конверзија утврђеног потраживања у обвезнице и њихова регистрација
на рачуну хартија од вредности.</p>

<p></p>

<p>Члан 8.</p>

<p>Ако се при конверзији и регистрацији обвезница, истовремено
исплаћују и доспеле обвезнице – Банка је дужна да податке о тим исплатама наведе
у Потврди.</p>

<p></p>

<p>Члан 9.</p>

<p>Податке из Потврде, Банка електронским путем доставља Централном
регистру, на основу спецификације за размену података.</p>

<p></p>

<p>Члан 10.</p>

<p>Пре предаје Потврде, Банка на оригиналној документацији
(штедна књижица, уговор, изјава, потврда и др.) ставља назнаку „конвертовано у обвезнице”,
поништава је и враћа лицу које остварује право на обвезнице, ако овом уредбом није
друкчије одређено.</p>

<p></p>

<p>Члан 11.</p>

<p>Ако је лицу које остварује право на обвезнице, право на
потраживање утврђено по основу обвезница, као и купона који гласе на страна средства
плаћања, Банка, пре предаје Потврде, повлачи постојеће обвезнице, односно купоне,
на чијем наличју ставља назнаку „конвертовано”, печат и потпис овлашћеног лица.</p>

<p></p>

<p>Члан 12.</p>

<p>Банка дневно, електронским путем, доставља Народној банци
Србије податке о повученим обвезницама, односно купонима из члана 11. ове уредбе,
који садрже ознаку серије, ознаку валуте, серијски број, редни број купона и вредност
купона. </p>

<p></p>

<p>Члан 13.</p>

<p>Повучене обвезнице, односно купоне из члана 11. ове уредбе
Банка сортира и доставља аманетном пошиљком Народној банци Србије – Сектору за послове
монетарног система и политике – Одељењу за праћење девизне штедње (у даљем тексту:
Одељење), сваког десетог у месецу за претходни месец, уз спецификацију која садржи
податке из члана 12. ове уредбе.</p>

<p></p>

<p>Члан 14.</p>

<p>Банка дневно, електронским путем, доставља Одељењу податке
о укупно извршеној конверзији, односно регистрацији обвезница Републике Србије,
по роковима доспећа, на Обрасцу 1 који је одштампан уз ову уредбу и чини њен саставни
део.</p>

<p>Извештај о укупно извршеној конверзији, односно регистрацији
обвезница Републике Србије, на месечном нивоу, Банка доставља Одељењу сваког десетог
у месецу за претходни месец, на Обрасцу 2, који је одштампан уз ову уредбу и чини
њен саставни део.</p>

<p></p>

<p>Члан 15.</p>

<p>Обвезнице, у роковима и износима из члана 2. ове уредбе,
исплаћују банке у оквиру чијих рачуна хартија од вредности се воде рачуни хартија
од вредности власника тих обвезница.</p>

<p></p>

<p>Члан 16.</p>

<p>Код Народне банке Србије отвориће се посебни рачуни </p>

<p>на које ће Република Србија уплаћивати средства ради исплате
обвезница.</p>

<p></p>

<p>Члан 17.</p>

<p>Исплату обвезница у року доспећа врши банка у еврима или,
на захтев власника обвезница, у динарској противвредности по званичном куповном
курсу Народне банке Србије који важи у моменту исплате обвезница.</p>

<p></p>

<p>Члан 18.</p>

<p>Банка која врши исплату обвезница доставља Централном регистру,
према спецификацији за електронску размену података, податке о појединачно извршеним
исплатама обвезница власницима тих обвезница.</p>

<p></p>

<p>Члан 19.</p>

<p>Народна банка Србије преноси банци средства за исплату обвезница,
са посебних рачуна из члана 16. ове уредбе. </p>

<p></p>

<p>Члан 20. </p>

<p>Ради исплате обвезница у еврима, односно у динарској противвредности,
банка доставља Одељењу Захтев за авансни пренос девизних средстава, на Обрасцу
3, односно Захтев за авансни пренос динарских средстава, на Обрасцу 4, који су одштампани
уз ову уредбу и чине њен саставни део.</p>

<p>Захтеви се нумеришу хронолошким редом од броја 1 са словном
ознаком АЕ, односно АД, до краја отплатног периода.</p>

<p></p>

<p>Члан 21.</p>

<p>Банка која врши исплату обвезница отвара комисиони рачун
код Народне банке Србије, на који Народна банка Србије преноси динарска средстава
за исплату обвезница у динарској противвредности.</p>

<p></p>

<p>Члан 22.</p>

<p>Банка која врши исплату обвезница дневно, електронским путем,
доставља Одељењу податке о укупно извршеним исплатама обвезница, на Обрасацу 5,
ради правдања авансно примљених девизних, односно динарских средстава, који је одштампан
уз ову уредбу и чини њен саставни део.</p>

<p></p>

<p>Члан 23.</p>

<p>Банка која врши исплату обвезница, сваког десетог у месецу,
за претходни месец, доставља Одељењу Извештај о исплаћеним обвезницама на Обрасцу
6, који је одштампан уз ову уредбу и чини њен саставни део.</p>

<p></p>

<p>Члан 24.</p>

<p>Послове у вези са исплатом обвезница који се односе на отварање
посебних рачуна, евиденцију уплате средстава, продају, откуп и конверзију девизних
средстава, пренос средстава банкама, праћење динамике конверзије, односно регистрације
обвезница и исплата обвезница, књиговодствено евидентирање промена, амортизацију
повучених обвезница и друге послове у смислу ове уредбе, у име и за рачун Републике
Србије, обавља Народна банка Србије, у складу са чланом 61. Закона о Народној банци
Србије („Службени гласник РС”, бр. 72/03 и 55/04).</p>

<p>Ради обављања послова из става 1. овог члана, Министарство
финансија и Народна банка Србије закључиће уговор. </p>

<p></p>

<p>Члан 25.</p>

<p>Ова
уредба ступа на снагу наредног дана од дана објављивања у „Службеном гласнику Републике
Србије”.</p>

<p></p>

<p></p>

<p>05 број 110-5742/2004-002</p>

<p>У Београду, 19. августа
2004. године</p>

<p>
Влада Републике Србије</p>

<p>Потпредседник,</p>

<p>
Мирољуб Лабус, с.р.</p>
	<p>
	</p>

<p><img src="http://www.pravno-informacioni-sistem.rs/SlGlasnikPortal/slike/f9767dba-e258-48e0-9b32-5995c505a2ff.image&amp;doctype=reg&amp;abc=cba&amp;eli=true&amp;eliActId=419963&amp;regactid=419963" width="604" height="397"></img></p>

<p><img src="http://www.pravno-informacioni-sistem.rs/SlGlasnikPortal/slike/f345c1d9-ac22-45ce-9d30-256dc04f1480.image&amp;doctype=reg&amp;abc=cba&amp;eli=true&amp;eliActId=419963&amp;regactid=419963" width="604" height="880"></img></p>

<p><img src="http://www.pravno-informacioni-sistem.rs/SlGlasnikPortal/slike/8dc42357-3872-4950-a7bb-7932efd930ce.image&amp;doctype=reg&amp;abc=cba&amp;eli=true&amp;eliActId=419963&amp;regactid=419963" width="463" height="711"></img></p>

<p></p>



