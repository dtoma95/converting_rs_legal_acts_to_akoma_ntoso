



<p></p>

<p>На
основу члана 115. став 3. Закона о основним правима војних инвалида и породица
палих бораца („Службени лист СФРЈ“, бр. 68/81 и 41/83), Савезни комитет за
питања бораца и војних инвалида прописује</p>

<p></p>

<p></p>

<p>ПРАВИЛНИК</p>

<p>О
УСЛОВИМА ПОД КОЈИМА СЕ МОЖЕ ОДОБРИТИ ИСПЛАТА НОВЧАНИХ ПРИМАЊА ПО ЗАКОНУ О
ОСНОВНИМ ПРАВИМА ВОЈНИХ ИНВАЛИДА И ПОРОДИЦА ПАЛИХ БОРАЦА ЛИЦИМА СА
ПРЕБИВАЛИШТЕМ У ИНОСТРАНСТВУ</p>

<p>„Службени
лист СФРЈ”, број 33 од 29. јуна 1984.</p>

<p></p>

<p></p>

<p>Члан
1.</p>

<p>Исплата инвалиднине,
додатка за негу и помоћ од стране другог лица, ортопедског додатка и сталног
инвалидског додатка трансферисањем у иностранство може се одобрити странцу који
има пребивалиште у иностранству.</p>

<p></p>

<p>Члан
2.</p>

<p>Исплата новчаних
примања из члана 1. овог правилника трансферисањем у иностранство
југословенском држављанину или странцу – бившем југословенском држављанину који
има пребивалиште у иностранству може се одобрити, ако међудржавним уговором
није друкчије одређено, под условом да се то лице иселило из оправданих
разлога, с обзиром на породичне и материјалне прилике и да није правноснажном
судском пресудом осуђено на казну затвора за кривична дела против основа
социјалистичког самоуправног друштвеног уређења и безбедности Социјалистичке
Федеративне Републике Југославије и за кривична дела против привреде и јединсва
југословенског тржишта, односно да се против њега не води кривични поступак за
та дела, као и под условом да у иностранству не делује против уставног поретка
СФРЈ и интереса народа и народности Југославије.</p>

<p></p>

<p>Члан
3.</p>

<p>Овај правилник ступа
на снагу осмог дана од дана објављивања у „Службеном листу СФРЈ”.</p>

<p></p>

<p></p>

<p>бр. 546</p>

<p>11. маја 1984. године</p>

<p>Београд</p>

<p>Председник</p>

<p>Савезног комитета за
питања</p>

<p>бораца и војних инвалида,</p>

<p>Јовко Јовковски, с. р.</p>

<p></p>



