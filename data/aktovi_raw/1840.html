





	
		Редакцијски пречишћен текст

<p></p>

<p>На основу члана 81.
став 3. Закона о рударству („Службени гласник РС”
број 44/95),</p>

<p>Министар надлежан за
послове рударства доноси</p>

<p></p>

<p></p>

<p>ПРАВИЛНИК</p>

	<p>
	о 
	условима, начину и програму полагања стручног испита за обављање стручних 
	послова при експлоатацији минералних сировина</p>

<p></p>

<p>„Службени
гласник РС”, бр. 21 од 16. маја 1996, 47 од 31. октобра 1996.</p>

<p></p>

<p></p>

<p>Члан
1.</p>

<p>Овим правилником
уређују се услови, начин и програм полагања стручног испита за обављање
стурчних послова техничког руковођења, израде рударских пројеката, руковођења
рударским мерењима и израдом рударских планова, руковођења пословима заштите на
раду, стручног надзора при експлоатацији минералних сировина, као и других
стручних послова за чије је обављање као услов прописано овлашћење за обављање
тих послова.</p>

<p></p>

<p>Члан
2.</p>

<p>Стручни испит полаже
се по програму прописаном овим правилником и састоји се из општег и посебног
дела.</p>

<p>Општи део стручног
испита полаже се према јединственом програму.</p>

<p>Посебни део стурчног
испита полаже се према посебно утврђеном програму за одређени степен школске
спреме.</p>

<p></p>

<p>Члан
3.</p>

<p>Лице које је
положило стручни испит предвиђен за нижи степен школске спреме, а накнадно
заврши виши степен школске спреме, полаже само посебни део стручног испита
предвиђен за тај степен школске спреме.</p>

<p>Лице које је
положило стурчни испит према другим прописима, за обављање послова из члана 1.
овог правилника полаже само посебни део стручног испита.</p>

<p></p>

<p>Члан
4.</p>

<p>Стручни испит према
одредбама овог правилника полажу лица која имају високу школску спрему, вишу
школску спрему и средњу школску спрему рударске, геодетске или друге
одговарајуће техничке струке, као и лица са завршеном средњом школом у
трогодишњем трајању (КВ), петим степеном стручне спреме (ВКВ) и вишом школом за
образовање радника техничке струке, за обављање послова надзорника и пословође
при експлоатацији минералних сировина.*</p>

<p>Право на полагање
стурчног испита, лица из става 1. овог члана стичу са најмање 2 године радног
искуства на пословима експлоатације минералних сировина. </p>

<p></p>

<p>
*Службени гласник РС, број 47/1996</p>

<p></p>

<p>Члан
5.</p>

<p>Стручни испит се
полаже пред Комисијом за полагање стручног испита (у даљем тексту: Комисија)
коју образује министар надлежан за послове рударства (у даљем тексту:
министар).</p>

<p>Комисија има
председника и два члана, који имају заменике.</p>

<p>На предлог
председника Комисије могу се за поједине предмете ангажовати испитивачи ван
састава Комисије.</p>

<p>О ангажовању
испитивача из става 3. овог члана министар доноси посебно решење.</p>

<p>Председнику,
члановима Комисије и испитивачу припада накнада чија се висина одређује решењем
о образовању Комисије.</p>

<p></p>

<p>Члан
6. </p>

<p>Административно-стручне
и техничке послове везане за полагање стурчног испита обавља Савез инжењера и
техничара Србије, Београд.</p>

<p>Уговором који
закључују министарство надлежно за послове рударства (у даљем тексту:
Министарство) и организација из става 1. овог члана, ближе се уређују питања
услова и начина организовања и висине трошкова полагања стручног испита.</p>

<p></p>

<p>Члан
7.</p>

<p>Трошкове полагања
стручног испита, као и трошкове полагања поправног испита, сноси лице које
полаже стручни испит (у даљем тексту: кандидат) или предузеће, односно друго
правно лице, у коме је кандидат запослен.</p>

<p></p>

<p>Члан
8.</p>

<p>Писмену пријаву за
полагање стурчног испита кандидат подноси организацији из члана 6. став 1. овог
правилника.</p>

<p>Пријава из става 1.
овог члана садржи:</p>

<p>1) име, очево име и
презиме кандидата;</p>

<p>2) датум и место
рођења кандидата;</p>

<p>3) врсту школске
спреме и смер који је кандидат завршио;</p>

<p>4) назив предузећа у
коме је кандидат запослен, врсту послова које обавља и године радног искуства;</p>

<p>5) предлог
теме за израду писменог рада;*</p>

<p>6)* врсту
испита за коју се кандидат пријављује и у ком испитном року жели да полаже.</p>

<p>Уз пријаву кандидат
прилаже:</p>

<p>1) извод из матичне
књиге рођених,</p>

<p>2) оверен препис
дипломе или сведочанство о завршеној школи,</p>

<p>3) потврду предузећа
о врсти послова на којима је кандидат радио и о радном искуству. </p>

<p></p>

<p>
*Службени гласник РС, број 47/1996</p>

<p></p>

<p>Члан
9.</p>

<p>Кандидату који је
приложио прописане доказе Комисија у обавештењу о испуњености услова за
полагање стручних испита одређује тему и рок за достављање писменог рада. Тему
за израду писменог рада може предложити кандидат или предузеће у коме је
кандидат запослен.</p>

<p>Из оправданих
разлога, а на писмени захтев кандидата, рок за достављање писменог стручног
рада може се продужити, с тим што се писмени рад мора доставити најкасније 15
дана пре полагања стручног испита.</p>

<p></p>

<p>Члан
10.</p>

<p>Писмени рад оцењује
испитивач.</p>

<p>Кандидат може
полагати усмени део испита и општи део испита ако је писмени рад позитивно
оцењен од стране испитивача.</p>

<p></p>

<p>Члан
11.</p>

<p>Кандидат се на
стручном испиту оцењује за општи део једном оценом, а за посебни део из сваког
предмета посебно.</p>

<p>Коначан успех
кандидата на стурчном испиту утврђује Комисија.</p>

<p>Успех кандидата на
стручном испиту оцењује се оценом „положио” или „није положио”.</p>

<p>Оценом „није
положио” оцењује се кандидат који није показао довољан успех из општег дела и
једног предмета из посебног дела испита, или ако није показао довољан успех из
два предмета посебног дела.</p>

<p></p>

<p>Члан
12.</p>

<p>Кандидат који није
показао довољан успех из општег дела или из једног предмета посебног дела може
полагати поправни испит у року који не може бити краћи од три месеца од дана
када је испит полагао.</p>

<p></p>

<p>Члан
13.</p>

<p>Ако кандидат не
приступи полагању стручног испита или пре почетка полагања стручног испита
изјави да одустаје од испита, сматраће се да није ни полагао испит.</p>

<p></p>

<p>Члан
14.</p>

<p>Ако кандидат
неоправдано одустане од започетог полагања стручног испита, сматраће се да
испит није положио.</p>

<p>Започето полагање
стручног испита може се одложити ако је кандидат због болести или из других
оправданих разлога био спречен да настави полагање стручног испита.</p>

<p>Захтев за одлагање
испита из става 2. овог члана кандидат подноси Комисији.</p>

<p></p>

<p>Члан
15.</p>

<p>О полагању стручног
испита води се записник који садржи: име и презиме кандидата; степен стручне
спреме; назив предузећа или другог правног лица у коме је кандидат запослен;
састав Комисије и име и презиме испитивача; датум и место полагања стручног
испита; тему писменог рада; постављена питања; оцену из сваког предмета*
и закључак о одлагању или неодлагању стручног испита или о упућивању на поновно
полагање испита из једног предмета.</p>

<p>Записник потписују
председник, чланови Комисије и испитивач. </p>

<p></p>

<p>
*Службени гласник РС, број 47/1996</p>

<p></p>

<p>Члан
16.</p>

<p>На основу записника
о полагању стручног испита кандидату се издаје уверење о положеном стручном
испиту.</p>

<p>Уверење из става 1.
овог члана садржи:</p>

<p>1) назив
Министарства;</p>

<p>2) пропис на основу
кога се издаје уверење;</p>

<p>3) име, презиме и
место рођења кандидата;</p>

<p>4) врсту послова за
чије обављање је кандидат положио стручни испит.</p>

<p>5) регистарски број
евиденције;</p>

<p>6) датум издавања
уверења;</p>

<p>7) потпис
председника Комисије и овлашћеног лица Министарства.</p>

<p>Уверење из става 1.
овог члана оверава се печатом Министарства.</p>

<p></p>

<p>Члан
17.</p>

<p>Евиденцију лица која
су полагала стручни испит води организација из члана 6. овог правилника и по
окончању испитног рока, са примерком уверења, доставља је Министарству.</p>

<p>Евиденција садржи
податке о кандидату и то: име и презиме, годину и место рођења, пребивалиште,
време полагања стручног испита као и податке о успеху на испиту.</p>

<p></p>

<p>Члан
18.</p>

<p>Општи део стручног
испита обухвата следеће градиво:</p>

<p>1) Уставно уређење –
Основи уставног уређења Савезне Републике Југославије и Републике Србије;
карактер савезне државе и Републике Србије; слободе, права и дужности човека и
грађанина (по Уставу Савезне Републике Југославије и Уставу Републике Србије);
економско и социјално уређење; надлежност Савезне Републике Југославије и права
и дужности Републике Србије; органи Савезне Републике Југославије и органи
Републике Србије; уставност и законитост; територијална организација Републике
Србије; доношење и промена савезног и републичког устава.</p>

<p>2) Радни односи –
Заснивање радног односа. – Распоређивање радника. – Права радника за чијим је
радом престала потреба. – Радно време. – Одмори и одсуства. – Зараде и накнаде.
– Заштита радника. – Одговорност радника. – Престанак радног односа. – Заштита
права радника. – Пословодни орган предузећа. – Организовани прекид рада
запослених (штрајк).</p>

<p>3) Управни поступак
– Начела управног поступка. – Стварна и месна надлежност. – Сранка у управном
поступку. – Покретање управног поступка (по захтеву странке и по службеној
дужности). – Доказивање у управном поступку. – Достављање. – Рокови. – Решења
(саставни делови, рокови за доношење решења). – Жалба и поступак по жалби. –
Појам коначног, извршног и правоснажног решења. – Извршење решења. – Трошкови
управног поступка.</p>

<p>Правни извори и
литература:</p>

<p>1) Устав Савезне
Републике Југославије („Службени лист Савезне Републике Југославије”, број
1/92);</p>

<p>2) Устав Републике
Србије („Службени гласник РС”, број 1/90);</p>

<p>3) Закон о радним
односима („Службени гласник РС”, бр. 45/91, 70/91, 18/92, 34/94, 48/94, 49/95 и
53/95);</p>

<p>4) Закон о општем
управом поступку („Службени лист СФРЈ”, број 47/86).</p>

<p></p>

<p>Члан
19.</p>

<p>Посебни део стручног
испита обухвата:</p>

<p>1) Писмени део
испита:</p>

<p>– израда писменог
стурчног рада односно пројекта.</p>

<p>2) Усмени део
испита:</p>

<p>– одбрана стручног
рада;</p>

<p>– провера познавања
закона, техничких прописа, норматива, стандарда и других прописа из области из
које кандидат полаже стручни испит;</p>

<p>– прописе из области
заштите на раду при експлоатацији минералних сировина.</p>

<p></p>

<p>Члан
20.</p>

<p>Писмени рад
кандидат израђује под надзором испитивача из чије области је тема писменог рада
и у зависности од степена школске спреме, састоји се од израде:</p>

<p>1) за високу
школску спрему – главног и допунског рударског пројекта;</p>

<p>2) за вишу
школску спрему – техничког или упрошћеног рударског пројекта;</p>

<p>3) за средњу
школску спрему – упрошћеног рударског пројекта;</p>

<p>4) за трећи
степен образовања (КВ) пети степен стручне спреме (ВКВ) и вишу школу за
образовање радника техничке струке – упрошћеног рударског пројекта, или
извођачког пројекта за делове технолошког процеса, реконструкције или ремонта.*
</p>

<p></p>

<p>
*Службени гласник РС, број 47/1996</p>

<p></p>

<p>Члан
21.</p>

<p>Усмени део испита за
кандидате рударске струке обухвата:</p>

<p>1) одбрану писменог
стручног рада;</p>

<p>2) проверу познавања
закона, техничких прописа, норматива, стандарда и других прописа из области из
које кандидат полаже стручни испит;</p>

<p>3) провера познавања
прописа из области заштите на раду при експлатацији минералних сировина.</p>

<p>Усмени део испита за
кандидате других техничких струка обухвата одбрану и проверу знања из става 1.
тач. 1. и 2. овог члана.</p>

<p>Правни извори и
литература:</p>

<p>1) Закон о рударству
(„Службени гласник РС”, број 44/95),</p>

<p>2) Закон о заштити
на раду („Службени гласник РС”, број 42/91),</p>

<p>3) Закон о заштити
од пожара („Службени гласник СРС”, бр. 37/88, 53/93, 67/93 и 48/94),</p>

<p>4) Уредба о мерама
заштите од пожара при извођењу радова заваривања, резања и лемљења („Службени
гласник СРС, број 50/79),</p>

<p>5) Правилник о
садржини рударских пројеката („Службени гласник СРС”, број 10/84),</p>

<p>6) Правилник о
мерама заштите при руковању експлозивним средствима и минирању у рударству
(„Службени лист СФРЈ”, број 9/67),</p>

<p>7) Правилник о
техничким нормативима за подземну експлоатацију угља („Службени лист СФРЈ”, бр.
4/89 и 54/90),</p>

<p>8) Правилник о
техничким нормативима за површинску експлоатацију лежишта минералних сировина
(„Службени лист СФРЈ”, број 4/86),</p>

<p>9) Правилник о
техничким нормативима за површинску експлоатацију архитектонско грађевинског
камена (украсног камена) техничког камена, шљунка и песка и прераду
архитектонског грађевинског камена („Службени лист СФРЈ”, број 11/86),</p>

<p>10) Правилник о
техничким нормативима при руковању експлозивним средствима и минирању у
рударству („Службени лист СФРЈ”, број 26/88),</p>

<p>11) Правилник о
техничким нормативима при изградњи јамских магацина експлозивних средстава у
рудницима са подземном експлоатацијом минералних сировина („Службени лист
СФРЈ”, број 12/88),</p>

<p>12) Правилник о
техничким нормативима за елекетрична постројења, уређаје и инсталације у
рудницима са подземном експлоатацијом („Службени лист СФРЈ”, број 21/88),</p>

<p>13) Правилник о
техничким нормативима за електрична постројења и уређаје у рудницима са
површинском експлоатацијом минералних сировина („Службени лист СФРЈ”, број
66/87),</p>

<p>14) Правилник о
техничким нормативима при превозу људи и материјала окнима рудника („Службени
лист СРЈ”, број 18/92),</p>

<p>15) Правилник о техничким
нормативима за машине са дизел моторима које се користе при подземним рударским
радовима у неметанским јамама („Службени лист СФРЈ”, број 66/78),</p>

<p>16) Правилник о
техничким нормативима за истраживање, добијање и припрему нуклеарних минералних
сировина („Службени лист СФРЈ”, број 39/85),</p>

<p>17) Правилник о
техничким нормативима за припремање минералних сировина – руда обојених метала
(„Службени лист СФРЈ”, број 36/79),</p>

<p>18) Правилник о
техничким нормативима при истраживању и експлоатацији нафте, земних гасова и
слојних вода („Службени лист СФРЈ”, бр. 43/79, 41/81 и 15/82),</p>

<p>19) Правилник о
техничким нормативима за подземну експлоатацију металичних и неметаличних
минералних сировина („Службени лист СФРЈ”, број 24/91),</p>

<p>20) Правилник о
техничким нормативима при превозу људи у рудницима са подземном експлоатацијом
минералних сировина хоризонталним и косим просторијама („Службени лист СФРЈ”,
број 34/89),</p>

<p>21) Правилник о
техничким нормативима за превоз транспортерима са траком у рударству („Службени
лист СФРЈ”, број 5/73),</p>

<p>22) Прописи о
техничким мерама и заштити на раду при рударским подземним радовима („Службени
лист СФРЈ”, број 11/67),</p>

<p>23) Стандарди из
противексплозивне заштите издати од Завода за стандардизацију групе ЈУС Н.С.
8.000 – Н.С. 8.999.</p>

<p></p>

<p>Члан
22.</p>

<p>Овај правилник ступа
на снагу осмог дана од дана објављивања у „Службеном гласнику Републике
Србије”.</p>

<p></p>

<p></p>

<p>Број
110–00–7/96–07</p>

<p>У Београду,
12. марта 1996. године</p>

<p>Министар,</p>

<p>проф. др 
Драган
Костић, с.р.</p>



