



<p>На основу члана 11. став 2. Закона о
средњој школи („Службени гласник РС“, број 50/92),</p>

<p>Влада Републике Србије донела је</p>

<p></p>

<p>ОДЛУКУ</p>

<p>О ОСНИВАЊУ ТЕХНИЧКЕ
ШКОЛЕ У ЖАГУБИЦИ</p>

<p>"Службени
гласник 
РС", број 22 од 23. 

маја 1996.</p>

<p>Члан 1.</p>

<p>Оснива се Техничка школа у Жагубици, као стручна школа
за обављање делатности у области средњег образовања и васпитања.</p>

<p>Члан 2.</p>

<p>Школа ће пословати под називом: Техничка школа, са
потпуном одговорношћу.</p>

<p>Седиште Техничке школе (у даљем ткесту: Школа) је у
Жагубци, Партизанска б.б.</p>

<p>Члан 3.</p>

<p>На оснивање, организацију и рад Школе примењују се
прописи о јавним службама и средњој школи.</p>

<p>Члан 4.</p>

<p>Средства за оснивање и почетак рада Школе чине средства
одељења ван седишта Економско-трговинске и машинске школе из Кучева и одељења
ван седишта Економско-трговинске школе и Машинско-електротехничке школе из
Пожаревца, у Жагубци, са билансним стањем на дан 30. априла 1996. године, који
ће сачинити ове школе.</p>

<p>Члан 5.</p>

<p>Средства за обављање делатности Школе обезбеђују се у
складу са законом.</p>

<p>Члан 6.</p>

<p>Школа ће остваривати наставне планове и програме од I
до IV разреда у подручјима рада машинство и обрада метала, економија и
трговина, почев од школске 1996/97. године.</p>

<p>Наставни план и програм остварује се на српском језику.</p>

<p>Члан 7.</p>

<p>До конституисања школског одбора Влада Републике Србије
образује привремени школски одбор, који има председника и девет чланова.</p>

<p>Члан 8.</p>

<p>Привремени школски одбор:</p>

<p>1) донеће статут Школе до 1. септембра 1996. године;</p>

<p>2) донеће годишњи програм рада Школе;</p>

<p>3) обављаће друге послове из надлежности школског
одбора утврђене законом.</p>

<p>Привремени школски одбор престаје са радом када оснивач
именује школски одбор у складу са законом.</p>

<p>Члан 9.</p>

<p>До именовања директора Школе његове послове ће обављати
и вршити његова овлашћења вршилац дужности директора Школе кога ће именовати
министар просвете.</p>

<p>Члан 10.</p>

<p>Општи акти Школе донеће се у року од 30 дана од дана
доношења статута Школе.</p>

<p>Члан 11.</p>

<p>Ученици који су започели стицање образовања у одељењу
ван седишта Економско-трговинске и машинске школе из Кучева и одељењима ван
седишта Економско-трговинске школе и Машинско-електротехничке школе из
Пожаревца, у Жагубици, наставиће средње образовање у Школи по наставним
плановима и програмима по којима су започели образовање, у складу са законом.</p>

<p>Члан 12.</p>

<p>Даном почетка рада Школа преузима запослене у одељењу
ван седишта Економско-трговинске и машинске школе из Кучева и одељењима ван
седишта Економско-трговинске школе и Машинско-електротехничке школе из
Пожаревца, у Жагубици.</p>

<p>Члан 13.</p>

<p>Ова одлука ступа на снагу осмог дана од дана
објављивања у „Службеном гласнику Републике Србије”.</p>

<p></p>

<p>05 број
611-1719/96</p>

<p>У
Београду, 21. маја 1996. године</p>

<p>Влада
Републике Србије</p>

<p>Потпредседник,</p>

<p>проф.
др Ратко Марковић, с.р.</p>

<p></p>

<p></p>



