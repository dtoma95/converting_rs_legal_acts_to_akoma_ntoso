


	
	Zakon

	


	<p></p>
	<p>На основу члана 15. став 3. Закона о Централном регистру обавезног социјалног осигурања („Службени гласник РС”, број 30/10),</p>
	<p>Министар рада, запошљавања и социјалне политике и министар спољне и унутрашње трговине и телекомуникација, споразумно доносе</p>
	<p></p>
	<p>ПРАВИЛНИК</p>
	<p>о садржини и начину преноса података о обвезницима доприноса – послодавцима и исплатиоцима прихода у Јединствену базу Централног регистра обавезног социјалног осигурања 
	</p>
	<p>"Службени гласник РС", број 47 од 29. маја 2013.</p>
	<p>Предмет Правилника</p>
	<p>Члан 1.</p>
	<p>Овим правилником уређује се садржина и начин преноса података о обвезницима доприноса – послодавцима и исплатиоцима прихода, из регистара које воде органи и организације надлежне за регистрацију правних и физичких лица која обављају одређену делатност (Агенција за привредне регистре, привредни судови, адвокатске коморе), у Јединствену базу Централног регистра обавезног социјалног осигурања (у даљем тексту: Јединствена база Централног регистра).</p>
	<p>Пренос података из регистра органа и организација</p>
	<p>Члан 2.</p>
	<p>Органи и организације надлежни за регистрацију правних и физичких лица која обављају одређену делатност, преносе податке из регистара које воде електронским путем у Јединствену базу Централног регистра.</p>
	<p>Подаци о обвезницима доприноса – послодавцима и исплатиоцима прихода који су уписани у регистар органа и организација из става 1. овог члана, који немају техничких услова за пренос података електронским путем, преузимају се из регистра пореских обвезника, који води Пореска управа.</p>
	<p>Садржина података који се преносе</p>
	<p>Члан 3.</p>
	<p>Ради евидентирања података о обвезницима доприноса – послодавцима и исплатиоцима прихода преносе се следећи подаци: 
	</p>
	<p>1) из регистара – Агенције за привредне регистре:</p>
	<p>– матични број правног лица или предузетника;</p>
	<p>– порески идентификациони број (ПИБ) додељен од надлежног органа;</p>
	<p>– јединствени матични број грађана (ЈМБГ) или евиденциони број физичког лица;</p>
	<p>– тип пословног субјекта (шифра, назив);</p>
	<p>– пословно име (назив) ћирилица;</p>
	<p>– пословно име (назив) латиница;</p>
	<p>– пословно име на страном језику;</p>
	<p>– адресни подаци о седишту (општина, место, улица, број, ПТТ број);</p>
	<p>– адресни подаци о издвојеним локацијама, односно огранцима (општина, место, улица, број, ПТТ број);</p>
	<p>– е-mail адреса;</p>
	<p>– облик организовања (шифра, назив);</p>
	<p>– делатност (шифра, опис) – привредна делатност, делатност удружења, претежна делатност, делатност фондације, задужбине;</p>
	<p>– заступници (ЈМБГ или лични број, презиме, име) – законски заступници, остали заступници, заступници огранка, њихове евентуалне функције;</p>
	<p>2) из регистара пореских обвезника, који води Пореска управа:</p>
	<p>– порески идентификациони број (ПИБ);</p>
	<p>– матични број регистра;</p>
	<p>– пословно име правног лица, назив предузетника и/или предузетничке радње физичког лица;</p>
	<p>– правна форма привредног субјекта;</p>
	<p>– општина седишта правног лица, предузетника, адреса физичког лица;</p>
	<p>– место, седиште правног лица, предузетника, адреса физичког лица;</p>
	<p>– шифра делатности.</p>
	<p>Подаци из става 1. овог члана који нису обавезно предмет регистрације и који се региструју по жељи корисника (е-mail адреса, ПТТ број и слично), преносе се за субјекте који су их регистровали.</p>
	<p>Начин преноса података</p>
	<p>Члан 4.</p>
	<p>Пренос података о обвезницима доприноса – послодавцима и исплатиоцима прихода из регистара Агенције за привредне регистра и Пореске управе у Јединствену базу Централног регистра, врши се електронским путем, коришћењем стандардног веб сервиса (Web Service), односно ФТП сервиса (File Transfer Protocol), преко заштићене мреже УЗЗПРО-а.</p>
	<p>Централни регистар обавезног социјалног осигурања (у даљем тексту: Централни регистар), дневно, односно по потреби, преузима од Агенције за привредне регистре расположиве податке из члана 3. овог правилника, позивом стандардног сервиса (ЗПП сервис), а од Пореске управе – преузимањем одговарајућег фајла са сервера Пореске управе. 
	</p>
	<p>Начин преноса података који се односе на новоосноване обвезнике доприноса</p>
	<p>Члан 5.</p>
	<p>Подаци о обвезницима доприноса – послодавцима и исплатиоцима прихода који се односе на новоосноване обвезнике доприноса, као и податке о свим статусним и другим променама података о обвезницима доприноса, који су били предмет регистрације, евидентирају се у Јединствену базу Централног регистра преузимањем из регистара надлежних органа и организација. 
	</p>
	<p>Агенција за привредне регистре доставља Централном регистру једном дневно податке о новооснованим обвезницима доприноса, одмах по добијању ПИБ-а из Пореске управе путем S13APRPush клијентског сервиса.</p>
	<p>Подаци се преузимају у стандардном XML формату, односно у стандардном ТХТ формату (текстуални фајл). 
	</p>
	<p>Електронски сервиси за пренос података</p>
	<p>Члан 6.</p>
	<p>За пренос података користе се електронски сервиси дефинисани у Техничкој документацији, усаглашеној између Централног регистра, Агенције за привредне регистре и Пореске управе. 
	</p>
	<p>Централни регистар, Агенција за привредне регистре и Пореска управа пре почетка електронске размене података, размењују средства за аутентификацију којима се омогућава приступ подацима, као и друге параметре неопходне за успостављање везе у складу са правилима безбедности и заштите података обе стране.</p>
	<p>Прекид рада сервиса</p>
	<p>Члан 7.</p>
	<p>У случају планираног прекида рада сервиса због одржавања и унапређења сервиса, Агенција за привредне регистре и Пореска управа благовремено, а најмање 48 сати пре почетка планираног прекида рада сервиса, о томе обавештавају Централни регистар.</p>
	<p>У случају непланираног прекида рада сервиса због више силе, озбиљних кварова и слично, Агенција за привредне регистре и Пореска управа, у најкраћем могућем року, обавештавају Централни регистар о природи проблема и планираном термину поновног успостављања сервиса.</p>
	<p>У случају промене начина функционисања електронских сервиса, промене у структури података или начину рада електронских сервиса, Агенција за привредне регистре и Пореска управа благовремено, а најмање месец дана унапред, о томе обавештавају Централни регистар.</p>
	<p>Завршна одредба</p>
	<p>Члан 8.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>Број 110-00-00322/2013-07</p>
	<p>У Београду, 23. маја 2013. године</p>
	<p></p>
	<p>Министар рада, запошљавања и социјалне политике,</p>
	<p>Јован Кркобабић, с.р.</p>
	<p></p>
	<p>Број 110-00-33/2013-01</p>
	<p>У Београду, 23. маја 2013. године</p>
	<p></p>
	<p>Министар спољне и унутрашње трговине и телекомуникација,</p>
	<p>Расим Љајић, с.р.</p>

