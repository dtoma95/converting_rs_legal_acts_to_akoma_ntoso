

<p>
На основу члана 
15. став 

2. Закона
о 
библиотечкој
делатности
(„Службени гласник РС”, број 34/94),</p>
<p>
Министар културе доноси</p>
<p>
</p>
<p>

ПРАВИЛНИК</p>
<p>
о 
ближим условима за чување библиотечке грађе</p>
<p>
„Службени гласник
РС", број 63 од 19. 

октобра 1994.
</p>
<p>
</p>
<p>
Члан 1.</p>
<p>
Овим правилником прописују се ближи услови за чување
библиотечке грађе у библиотекама и организационим јединицама других
организација које обављају библиотечку делатност. </p>
<p>
Члан 2. 
</p>
<p>
Библиотечка грађа чува се, у складу са законом, у
просторијама у којима је на одговарајући начин заштићена од пожара, влаге,
физичких, биолошких, хемијских и других узрочника који би могли довести до
њеног оштећења или уништења. </p>
<p>
Члан 3. 
</p>
<p>
Просторије у којима је смештена библиотечка грађа треба
да буду од чврстог материјала који штити од трусних утицаја, подземних и других
вода, буке, удара грома, пожара и да буду удаљене од објеката који би својим
штетним утицајем могли довести до оштећења библиотечке грађе. </p>
<p>
Просторије треба да буду суве, зидови без оштећења
(пукотина и сл.), а прозори (с двоструким окнима) исправни. </p>
<p>
Члан 4. 
</p>
<p>
Инсталације (електрични водови, водоводне и
канализационе цеви, цеви централног грејања, уређаји за заштиту од пожара)
редовно се контролишу и одржавају, у складу с одговарајућим прописима. 
</p>
<p>
Члан 5. 
</p>
<p>
За осветљење просторија у којима се чува библиотечка
грађа користе се светлосни извори који немају хемијско, фотохемијско и биолошко
дејство на библиотечку грађу: </p>
<p>
1) флуоресцентне цеви са заштитном маском, чија се
површина не загрева преко 800С; </p>
<p>
2) стандардне електричне сијалице с волфрамовим
влакном, заштићене куглом од матираног стакла и удаљене од материјала најмање
30 цм. </p>
<p>
Просторије у којима се користи библиотечка грађа имају
дневно и одговарајуће вештачко осветљење. </p>
<p>
Члан 6.</p>
<p>
Библиотечка грађа смешта се на полице од нерђајућег челика,
односно лакираног или обојеног метала. </p>
<p>
Изузетно од одредбе става 1. овог члана, за грађу која
је доступна корисницима (слободан приступ), могу се користити и дрвене полице. 
</p>
<p>
Ширина полице за књиге износи од 20 до 30 цм а за
публикације великог формата (новине и сл.) од 40 до 45 цм. На дужни метар
полице смешта се, у просеку, од 30 до 33 књиге. </p>
<p>
Први и последњи ред књига треба да буде одвојен од
пода, таванице и зидова од 15 до 20 цм, због слободне циркулације ваздуха и
спречавања оштећења од кондензације на најхладнијим местима. </p>
<p>
Члан 7. 
</p>
<p>
Библиотечка грађа смешта се на следећи начин: 
</p>
<p>
1) књиге, новине и часописи смештају се вертикално на
полице или ормаре; </p>
<p>
2) повеље и дипломе чувају се положене у кутијама од
неутралног картона; </p>
<p>
3) планови, скице, цртежи, репродукције и плакати
формата 100 х 65 цм чувају се хоризонтално раширени у специјалним металним
ормарима с одељцима за извлачење (фиокама); </p>
<p>
4) плакати и мапе преко формата 100 х 65 цм чувају се
намотани на чврсте ваљке од картона чији пречник не сме бити мањи од 10 цм; 
</p>
<p>
5) архивски документи чувају се у одговарајућим
кутијама; </p>
<p>
6) грамофонске плоче чувају се у оригиналном паковању
произвођача (у глатким омотима од ацетата целулозе или полиетилена и заштитног
омота од картона смештају се вертикално у ормаре или полице, подељене на
секције од 150 до 225 мм, с вођицама или жлебовима који држе сваку плочу
посебно; </p>
<p>
7) магнетофонске траке чувају се намотане на калемове у
кутијама од метала или пластичне масе, у хоризонталном положају; дискете се
чувају у произвођачевом омоту вертикално, а аудио касете у оригиналном паковању
вертикално; кутије и ормари у којима се чувају магнетни медији не смеју бити од
материјала који се може магнетисати, односно у близини уређаја који стварају
магнетно поље (трансформатор, електромотор, громобрански проводник); </p>
<p>
8) фото-материјал на папиру и стаклу чува се у омотима
од добре неутралне хартије; </p>
<p>
9) микрофилмови у стрипу и микрофиши чувају се у
ковертима од добре неутралне хартије, при чему коверте не смеју бити чврсто паковани
у кутији; </p>
<p>
10) микрофилмови дужи од 15 м намотавају се на калемове
од нерђајућег метала или постојане пластичне масе, пречника најмање 25 мм;
намотани микрофилмови чувају се у металним или пластичним кутијама добро
затворени; </p>
<p>
11) каталошки листићи чувају се у одговарајућим
каталошким ормарима у које се смештају каталошке кутије; каталошке кутије треба
да буду од дрва, метала или тврде пластике, димензије 14 х 45 цм и обезбеђене
шипкама или стаклом од вађења каталошких листића. </p>
<p>
Члан 8. 
</p>
<p>
За чување библиотечке грађе потребно је обезбедити
одржавање константне температуре и влажности без наглих промена. Контрола се
врши свакодневно помоћу молиметара (причвршћених на полице у средини
просторије) и о томе се води уредна евиденција. </p>
<p>
Библиотечка грађа чува се на температури од 16 до 200С
при релативној влажности од око 60%. </p>
<p>
Микрофилмове треба чувати у просторијама с клима
уређајима при температури од 10 до 150С и релативне влажности од 30
до 35%. </p>
<p>
Грамофонске плоче треба чувати на температури од 10 до
210С при релативној влажности од 40 до 55%. </p>
<p>
У просторијама у којима се преслушавају плоче не сме
бити прашине. </p>
<p>
Магнетофонске траке треба чувати на температури од 4 до
160С и релативној влажности од 40 до 60%. </p>
<p>
Одржавање потребних микроклиматских услова постиже се: 
</p>
<p>
1) применом клима уређаја који истовремено одржавају
потребну температуру, влажност и пречишћавање ваздуха и обезбеђују његову
циркулацију; </p>
<p>
2) проветравањем (уз лагану промају) по сувом сунчаном
дану од 9 до 14 часова, које не треба вршити ако је магловито или кишовито
време; </p>
<p>
3) загревањем или хлађењем просторија; 
</p>
<p>
4) употребом дехидратационих средстава (силикагела,
калцијумхлорида или калцијумхидроксида) у случају када се упркос правилном
режиму проветравања влажност не може смањити. </p>
<p>
Члан 9. 
</p>
<p>
Заштита библиотечког материјала од сунчеве светлости
постиже се: </p>
<p>
1) застакљивањем прозора с ултравиолетним филтерима; 
</p>
<p>
2) стављањем ролетни, платнених завеса или премазивањем
стакла одговарајућим мат бојама. </p>
<p>
Члан 10. 
</p>
<p>
Просторије треба чистити свакодневно. Темељно чишћење
треба вршити четири пута годишње (прање врата, прозора, радијатора, сијалица и
зидова). </p>
<p>
Фонд књига треба редовно чистити четири пута годишње
(усисивачем, меком четком и сувом крпом) почев од највише полице. </p>
<p>
Члан 11. 
</p>
<p>
Биолошку контролу просторија у којима се налази
библиотечки материјал врше свакодневно радници који издају књиге и радници који
одржавају чистоћу. Сваку уочену промену треба одмах пријавити. </p>
<p>
У случају локалне појаве развоја микроорганизама,
заражени материјал одмах се издваја и подвргава дезинфекцији. У самој
библиотеци (уколико је захваћен само мали део фонда) дезинфекција се врши
помоћу тампона од вате натопљене у 2% раствора формалина или 2% алкохолног
раствора тимола, при чему треба дезинфиковати сам библиотечки материјал, полице
и зидове. </p>
<p>
Ако инфекција захвати знатан део фонда, санација стања
поверава се одговарајућим специјализованим организацијама. </p>
<p>
Појава инсеката или глодара сузбија се дезинсекцијом
или дератизацијом, које изводи одговарајућа специјализована организација или
радници на одржавању хигијене применом одговарајућих средстава, поштујући дата
упутства. </p>
<p>
Једном годишње врши се дезинфекција, дезинсекција и
дератизација. </p>
<p>
Члан 12. 
</p>
<p>
Мере противпожарне заштите обухватају: 
</p>
<p>
1) загревање просторија без пећи с отвореним пламеном; 
</p>
<p>
2) редовно контролисање и одржавање електричних
инсталација; </p>
<p>
3) ограничавање пушења на зато одређену просторију; 
</p>
<p>
4) утврђивање места одакле би се искључивао рад свих
електричних уређаја. </p>
<p>
Члан 13. 
</p>
<p>
Библиотека има уређаје за противпожарну заштиту, који
се редовно контролишу у складу с прописима. На сваких 100 м2
површине поставља се најмање један покретан апарат за суво гашење пожара. 
</p>
<p>
Депои односно магацинске просторије снабдевени су
фиксираним или покретним апаратима за гашење помоћу CO2. </p>
<p>
Евентуални пожар не сме се гасити водом. 
</p>
<p>
За спровођење мера противпожарне заштите задужује се
једно или више лица у зависности од величине библиотеке, а сви запослени
обучавају се у руковању противпожарним апаратима. </p>
<p>
Члан 14.</p>
<p>
Водоводне, канализационе и грејне инсталације у
библиотеци редовно се контролишу и одржавају. </p>
<p>
Депои односно магацинске просторије обезбеђују се од
продирања подземних вода и без изведених инсталација у њима. </p>
<p>
Ако се зграда библиотеке налази на терену подложном поплавама,
библиотечка грађа не сме се чувати у сутеренским просторијама. Најниже полице у
приземљу треба да буду удаљене најмање 30 цм од пода. </p>
<p>
Значајнија библиотечка грађа чува се на вишим полицама.
</p>
<p>
Санирању штете настале поплавом приступа се одмах. Запослени
у библиотеци одмах износе материјал на суво место. Директор библиотеке
обавештава Народну библиотеку Србије о поплави и поступа по њеним упутствима. 
</p>
<p>
Члан 15. 
</p>
<p>
Књиге, новине и часописи повезују се, а остала
библиотечка грађа заштићује се одговарајућим омотима или смешта у картонске
кутије. </p>
<p>
До повезивања, новине и часописи чувају се у
привременим корицама, с исписаним насловом, годиштем и бројевима свезака. 
</p>
<p>
При повезивању периодичних публикација води се рачуна о
томе да дебљина повезане целине не буде већа од 8,5 цм за часописе мањег
формата а 5 цм за новине и часописе већег формата. </p>
<p>
Члан 16. 
</p>
<p>
Витрине и панои за излагање библиотечког материјала
постављају се у просторијама које нису изложене наглим променама температуре и
влажности. </p>
<p>
Конструкција витрина треба да буде таква да омогућава
циркулацију ваздуха. </p>
<p>
Члан 17. 
</p>
<p>
Библиотечки материјал не сме бити изложен директној
сунчевој светлости. </p>
<p>
Члан 18. 
</p>
<p>
За осветљавање изложених докумената штампаних или
писаних мастилом или бојом на бази угљеника – јачина упадне светлости не сме
бити већа од 150 лукса. За остали материјал и илуминарне рукописе ова вредност
не сме прећи 50 лукса. </p>
<p>
Сијалице треба да буду на довољној удаљености да се
температура у витрини не повећа за више од 10С за 10 часова. 
</p>
<p>
Флуоресцентне цеви постављају се ван витрина и морају
имати филтер за ултраљубичасту светлост. </p>
<p>
Члан 19.</p>
<p>
При излагању књига: 
</p>
<p>
1) површина на којој се излаже књига мора бити равна,
постављена хоризонтално или под нагибом који не прелази 100; 
</p>
<p>
2) отворене странице књига придржавају се помоћу трака
или врпци од ацетат-целулозе, полиетилена, свиле, памука или лана и у те сврхе
не могу се користити лепљиве траке или металне игле; </p>
<p>
3) када се отворена књига изложи дуже време, једном
месечно или чешће оставља се да затворена стоји на равној подлози 24 сата. 
</p>
<p>
Повезана годишта новина и часописа излажу се на начин
из става 1. овог члана. </p>
<p>
Члан 20. 
</p>
<p>
Документи се излажу на равној површини од неутралног
материјала који не делује штетно на изложени материјал. Документ се причвршћује
за подлогу помоћу трака или оквира од неутралних материјала наведених у члану
19. овог правилника. Повеље се излажу вертикално, снабдевене посебним држачем
за печат (уколико га повеља има) или хоризонтално. </p>
<p>
Члан 21. 
</p>
<p>
Оштећена библиотечка грађа, коју није оправдано
расходовати, упућује се, у зависности од стања, на конзервацију и рестаурацију
у Народну библиотеку Србије, односно у Библиотеку Матице српске. </p>
<p>
Преповез, конзервација и рестаурација поступци су који
се примењују на оштећеној библиотечкој грађи ради продужавања века њеног
трајања и употребљивости. </p>
<p>
Све мере конзервације и рестаурације обављају искључиво
препаратори и конзерватори у конзерваторској лабораторији. </p>
<p>
За оштећен материјал коме је потребна конзервација и
рестаурација прави се приоритетна листа радова, у зависности од тога да ли се
ради о оштећеном материјалу који се често користи или о материјалу који ће се
излагати.</p>
<p>
Избор примењене методе у конзервацији или рестаурацији
зависи од стања у коме се документ налази и од његовог значаја. </p>
<p>
Члан 22. 
</p>
<p>
У циљу заштите библиотечке грађе и уштеде у простору,
ретка и библиотечка грађа фолио формата микрофилмује се и користи у форми
микрооблика. </p>
<p>
У међубиблиотечку позајмицу шаље се, по могућности,
микрофилм уместо оригинала. </p>
<p>
Члан 23. 
</p>
<p>
У циљу повећања трајности фономатеријала и очувања
квалитета звука, овом материјалу се обезбеђује пажљиво руковање и слушање на
исправним апаратима. </p>
<p>
Као посебна мера заштите снимка на грамофонској плочи,
снимак се преноси на траку која ће се користити уместо плоче. </p>
<p>
Члан 24. 
</p>
<p>
Овај правилник ступа на снагу осмог дана од дана
објављивања у „Службеном гласнику Републике Србије". </p>
<p>
</p>
<p>
Број

630-3336/04-03</p>
<p>
У
Београду, 
3.
октобра 1994.
године</p>
<p>
Министар,</p>
<p>
др
Нада Поповић-Перишић, с.р.</p>
<p>
</p>

