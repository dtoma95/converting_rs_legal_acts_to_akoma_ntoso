





<p>На основу члана 102. став 2. Породичног закона („Службени
гласник РС", број 18/05),</p>

<p>Министар рада, запошљаван.а и социјалне политике доноси</p>

<p></p>

<p></p>

<p>ПРАВИЛНИК</p>

<p>о програму припреме за
усвојење</p>

<p>
„Службени гласник
РС”, број 60 од 15. јула 2005.</p>

<p></p>

<p></p>

<p>Члан 1.</p>

<p>Овим правилником уређује се програм припреме за усвојење.</p>

<p></p>

<p>Члан 2.</p>

<p>Програм припреме за усвојење има за цил. да будући усвојитељи
стекну потребна знања о детету и вештине поступања са дететом, како би што боље
одговорили на потребе детета које ће усвојити.</p>

<p></p>

<p>Члан 3.</p>

<p>Програм припреме за усвојење садржи шест тематских целина,
и то:</p>

<p>1) Шта треба знати о усвојењу детета;</p>

<p>2) Мотиви за усвојење детета и стабилност одлуке о усвојењу;</p>

<p>3) Карактеристике детета за усвојење;</p>

<p>4) Развој и потребе детета за усвојење;</p>

<p>5) Дететова прошлост, идентитет и друга питања везана за
усвојење;</p>

<p>6) Долазак детета у породицу.</p>

<p></p>

<p>Члан 4.</p>

<p>Циљ који се постиже обрађивањем тематске целине „Шта треба
знати о усвојењу" јесте разумевање усвојења и проширивање знања о усвојењу
код усвојитеља.</p>

<p>У оквиру тематске целине из става 1. овог члана реализују
се следећи садржаји и задаци:</p>

<p>1) знања и информисаност будућих усвојитеља о усвојењу;</p>

<p>2) искуства будућих усвојитеља у вези са усвојењем;</p>

<p>3) сличности и разлике између родитељаусвојигеља и биолошких
родитеља;</p>

<p>4) права и обавезе будућих усвојитеља и упознавање са поступком
усвојења.</p>

<p></p>

<p>Члан 5.</p>

<p>Циљ који се постаже обрађивањем тематске целине „Мотиви
за усвојење детета и стабилност одлуке о усвојењу" јесте да будући усвојитељи
разумеју сопствену мотивацију за родитељство и да се испита стабилност донете одлуке
о усвојењу.</p>

<p>У оквиру тематске целине из става 1. овог члана реализују
се следећи садржаји и задаци:</p>

<p>1) мотиви за родитељство;</p>

<p>2) мотиви будућих усвојитеља за усвојење детета;</p>

<p>3) неповољна искуства и превазилажење тешкоћа везаних за
немогућност остваривања биолошког родитељства (на нивоу пара и појединачно);</p>

<p>4) стабилност одлуке о усвојењу као начину да се постане
родитељ.</p>

<p></p>

<p>Члан 6.</p>

<p>Циљ који се постиже обрађивањем тематске целине „Карактеристике
детета за усвојење" јесте проширивање општих знања будућих усвојитеља о детету
за усвојење и његовој породици порекла.</p>

<p>У оквиру тематске целине из става 1. овог члана, реализују
се следећи садржаји и задаци:</p>

<p>1) знања будућих усвојитеља о детету за усвојење;</p>

<p>2) предрасуде будућих усвојитеља везане за усвојење и промена
ставова који су на њима били засновани;</p>

<p>3) разумевање зашто деца за усвојење не могу да живе у својим
породицама;</p>

<p>4) подаци о детету и његовој породици које будући усвојитељи
желе да сазнају;</p>

<p>5) почетне идеје будућих усвојитеља о усвојењу детета прилагођене
конкретним сазнањима и реалним могућностима.</p>

<p></p>

<p>Члан 7.</p>

<p>Циљ који се постиже обрађивањем тематске целине „Развој
и потребе детета" јесте стицање знања будућих усвојигеља о развоју и потребама
детета, како би се развила њихова осетљивост и способност да на развој и потребе
детета адекватао одговоре.</p>

<p>У оквиру тематске целине из става 1. овог члана реализују
се следећи садржаји и задаци:</p>

<p>1) потребе детета и искуства будућих усвојитеља са децом
различитог узраста;</p>

<p>2) усвајање и проширивање постојећих знања о различитим
узрасним периодима и потребама деце, са посебним освртом на најранији узраст;</p>

<p>3) проширивање знања будућих усвојигеља о постојању индивидуалних
разлика у развоју деце;</p>

<p>4) фактори развоја детета и развој који има специфичности;</p>

<p>5) стицање знања о начину на који се могу умањити последице
неповољних раних искустава детета;</p>

<p>6) најбољи интерес детета шта значи бити добар родитељ.</p>

<p></p>

<p>Члан 8.</p>

<p>Циљ који се постиже обрађивањем тематске целине „Дететова
прошлост, идентитет и друга питања везана за усвојење" јесте предочавање будућим
усвојитељима питања везаних за дете и припрема да одговоре на њих, као и на специфичне
задатке улоге родитеља, а у складу са потребама и интересима детета.</p>

<p>У оквиру тематске целине из става 1. овог члана реализују
се следећи садржаји и задаци:</p>

<p>1) право усвојеног детета да зна истину о свом пореклу;</p>

<p>2) значај повезивања прошлости и садашњости детета;</p>

<p>3) изградња позитивног става будућих усвојитеља према дететовим
биолошким родитељима;</p>

<p>4) када и како детету саопштити истину о његовом пореклу;</p>

<p>5) стицање вештина будућих усвојитеља за комуникацију са
околином о питањима везаним за усвојење.</p>

<p></p>

<p>Члан 9.</p>

<p>Цил. који се постиже обрађивањем тематске целине „Долазак
детета у породицу" јесте припрема будућих усвојитеља за долазак детета у њихову
породицу у циљу брже и успешније адаптације детета.</p>

<p>У оквиру тематске целине из става 1. овог члана реализују
се следећи садржаји и задаци:</p>

<p>1) долазак детета у породицу као догађај који захтева обострано
прилагођавање;</p>

<p>2) унапређивање родитељске улоге и утицај на партнерску
релацију;</p>

<p>3) прилагођавање постојеће породичне организације потребама
детета;</p>

<p>4) припрема будућих усвојитеља за почетне контакте са дететом
;</p>

<p>5) комуникација будућих усвојитеља са социјалном средином
након доласка детета и помоћ приликом планирања живота у првим данима и недељама
по доласку детета у њихову породицу.</p>

<p></p>

<p>Члан 10.</p>

<p>Припрема за усвојење обавља се током процене опште подобности
усвојитеља, али обавезно пре доношења коначне одлуке о општој подобности за усвојење,
осим ако не усваја супружник или ванбрачни партнер родитеља, односно усвојиоца детета.</p>

<p></p>

<p>Члан 11.</p>

<p>Програм припреме за усвојење спроводи орган старатељства
на чијем подручју будући усвојитељи имају заједничко пребивалиште, односно боравиште.</p>

<p>Резултати реализације програма припреме за усвојење обухватају
се налазима и стручним мишљењима стручњака органа старатељства.</p>

<p></p>

<p>Члан 12.</p>

<p>Овај
правилник ступа на снагу осмог дана од дана објављивања у „Службеном гласнику Републике
Србије".</p>

<p></p>

<p>Број 110-00-525/6/2005-14</p>

<p>У Београду,</p>

<p>11. јула 2005. године</p>

<p>Министар, </p>

<p>Слободан Лаловић, с.р.</p>



