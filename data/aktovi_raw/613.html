



<p>На
основу члана 15. став 8. Закона о здравственој заштити („Службени гласник РС“,
бр. 17/92, 50/92 и 52/93) и члана 2. став 1. и чл. 13. и 17. Одлуке о плану
мреже здравствених установа („Службени гласник РС“, број 50/92),</p>

<p>Влада
Републике Србије донела је</p>

<p></p>

<p></p>

<p>ОДЛУКУ</p>

<p>О ОСНИВАЊУ
АПОТЕКАРСКЕ УСТАНОВЕ ВРАЊЕ</p>

<p>„Службени гласник
РС”, број 19 од 5. јуна 1995.</p>

<p></p>

<p>Члан 1.</p>

<p>У
складу са Одлуком о плану мреже здравствених установа („Службени гласник
Републике Србије”, број 50/92) оснива се Апотекарска установа Врање.</p>

<p>Члан 2.</p>

<p>Назив
установе је Апотекарска установа Врање (у даљем тексту: Апотекарска установа).</p>

<p>Седиште
Апотекарске установе је у Врању, Улица Стевана Првовенчаног број 43.</p>

<p>Члан 3.</p>

<p>У
састав Апотекарске установе улази: организациона јединица Здравственог центра
Врање – Апотекарска установа, осим апотеке Опште болнице Врање са инфузионим
растворима и галенске лабораторије.</p>

<p>Члан 4.</p>

<p>Апотекарска
установа је правно лице са статусом установе.</p>

<p>Апотекарска
установа послује са потпуном одговорношћу.</p>

<p>Апотекарска
установа има жиро-рачун који се води код надлежне службе за платни промет и
финансијски надзор.</p>

<p>Члан 5.</p>

<p>Апотекарска
установа обавља здравствену делатност у складу са чл. 27. и 36. Закона о
здравствено заштити и то:</p>

<p>–
врши медицинско снабдевање становништва, здравствених установа и других
организација лековима, санитетским материјалом и помоћним лековитим средствима;</p>

<p>–
израђује магистралне лекове и галенске препарате;</p>

<p>–
прати стручна и научна достигнућа у области фармакотерапије и пружа грађанима
информације о правилној употреби лекова и помоћних лековитих средстава. </p>

<p>Члан 6.</p>

<p>Органи
Апотекарске установе јесу: директор, управни одбор и надзорни одбор.</p>

<p>Управни
одбор има седам чланова од којих су три из реда запослених у Апотекарској
установи.</p>

<p>Надзорни
одбор има пет чланова од којих су два из реда запослених у Апотекарској
установи.</p>

<p>Директора,
управни одбор и надзорни одбор Апотекарске установе именује и разрешава Влада
Републике Србије.</p>

<p>Члан 7.</p>

<p>Средства
и имовину за оснивање и рад Апотекарске установе чине средства, имовина, права
и обавезе организацоне јединице Здравственог центра Врање – Апотекарска
установа са билансним стањем на дан 30. јуна 1995. године.</p>

<p>Биланс
стања у смислу става 1. овог члана утврдиће органи управљања Здравственог
центра Врање у чијем саставу организациона јединица – Апотекарска установа
престаје са радом на основу ове одлуке.</p>

<p>Апотекарска
установа почиње са радом 1. јула 1995. године.</p>

<p>Члан 8.</p>

<p>Даном
почетка рада Апотекарска установа преузима средства, имовину, права и обавезе и
запослене раднике организационе јединице Здравственог центра Врање –
Апотекарска установа.</p>

<p>Од
дана ступања на снагу ове одлуке организациона јединица из става 1. овог члана
не може отуђити или оптеретити имовину нити запошљавати нове раднике.</p>

<p>Члан 9.</p>

<p>Влада
Републике Србије ће именовати вршиоца дужности директора Апотекарске установе
до доношења статута Апотекарске установе, као и управни и надзорни одбор.</p>

<p>Органи
из става 1. овог члана припремиће статут и друга општа аката неопходна за упис
у регистар и почетак рада Апотекарске установе.</p>

<p>Члан 10.</p>

<p>Ова одлука ступа на
снагу осмог дана од дана објављивања у „Службеном гласнику Републике Србије”.</p>

<p></p>

<p></p>

<p>Број 022-1411/73</p>

<p>У Београду, 25. маја 1995.
године</p>

<p>Влада Републике Србије</p>

<p>Потпредседник,</p>

<p>проф. др Слободан Унковић,
с. р.</p>

<p></p>



