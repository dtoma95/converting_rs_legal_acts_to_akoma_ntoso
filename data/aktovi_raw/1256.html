


	
	Zakon


	
			<p>На основу члана 230а став 12. Закона о полицији (,,Службени гласник РС”, бр.  6/16 и 24/18), </p>
			<p>Министар унутрашњих послова доноси</p>
			<p>ПРАВИЛНИК</p>
			<p>о начину спровођења теста интегритета</p>
			<p>"Службени гласник РС", број 39 од 25. маја 2018.</p>
			<p>Члан 1.</p>
			<p>Овим правилником ближе се уређује начин спровођења теста интегритета полицијских службеника и других запослених у Министарству унутрашњих послова (у даљем тексту: Министарство), који спроводе полицијски службеници Сектора унутрашње контроле (у даљем тексту: полицијски службеници унутрашње контроле). </p>
			<p>Члан 2.</p>
			<p>Тест интегритета спроводе полицијски службеници унутрашње контроле тако да се приликом спровођења теста интегритета не угрожава редовно обављање послова и задатака из надлежности тестираних, на поверљив начин, по унапред припремљеном и одобреном плану.</p>
			<p>Члан 3.</p>
			<p>Сви подаци прикупљени током спровођења теста интегритета означавају се степеном тајности „ПОВЕРЉИВО”.</p>
			<p>Полицијски службеници унутрашње контроле који спроводе тест интегритета и сва лица којима се учине доступним подаци из става 1. овог члана, поступају у складу са прописима који регулишу тајност података.</p>
			<p>Члан 4.</p>
			<p>Поступак спровођења теста интегритета полицијских службеника и других запослених у Министарству покреће се на писану и образложену иницијативу лица овлашћених законом, након чега начелник Сектора унутрашње контроле доноси Одлуку о испуњености услова за спровођење теста интегритета (у даљем тексту: Одлука), у складу са законом.</p>
			<p>Одлука се доноси на основу података и чињеница наведених у образложењу иницијативе које указују да је неопходно применити тест интегритета.</p>
			<p>Одлука садржи податке о: подносиоцу иницијативе за спровођење теста интегритета, појави која је предмет тестирања, индикаторима на основу којих је донета и разлозима о прихватању или неприхватању иницијативе.</p>
			<p>Члан 5.</p>
			<p>На основу Одлуке којом се прихвата иницијатива сачињава се План за спровођење теста интегритета (у даљем тексту: План), који одобрава помоћник министра, начелник Сектора унутрашње контроле.</p>
			<p>Тест интегритета може трајати најдуже дванаест месеци од дана одобрења Плана.</p>
			<p>Члан 6.</p>
			<p>План садржи:</p>
			<p>1) одлуку којом се прихвата иницијатива;</p>
			<p>2) анализу прикупљених података који се односе на уочену појаву;</p>
			<p>3) детаљне податке о месту, времену и трајању тестирања;</p>
			<p>4) предвиђене прикривене активности полицијских службеника унутрашње контроле који непосредно спроводе тест интегритета са безбедносном проценом спровођења тестирања;</p>
			<p>5) спецификацију материјално-техничких и новчаних средстава који се користе приликом спровођења теста интегритета и потребних легендираних средстава и докумената неопходних за успешно спровођење теста интегритета;</p>
			<p>6) све друге информације које су релевантне за успешно спровођење теста интегритета.</p>
			<p>Члан 7.</p>
			<p>Приликом спровођења теста интегритета, у случају да тестирани затражи одређена добра, услуге, привилегије, погодности или предмете, полицијски службеници унутрашње контроле који спроводе тест интегритета, могу тестираном да предају тражена добра, прихвате услугу, омогуће привилегије, омогуће погодности или да тестираном предају тражене предмете, што ће као могућност бити наведено у Плану, а накнадно ће бити детаљно описано у извештају о спроведеном тесту интегритета.</p>
			<p>Поступци полицијских службеника Сектора, који спроводе тест интегритета, а који имају елементе противправности или повреде службене дужности неће се сматрати као такви, уколико је њихово предузимање неопходно да би се остварила сврха спровођења теста интегритета и као такви морају бити предвиђени Планом.</p>
			<p>Члан 8.</p>
			<p>Полицијски службеници унутрашње контроле који непосредно спроводе тест интегритета, приликом његовог спровођења могу да користе новчана средства предвиђена за посебне оперативне потребе, сходно члану 246. Закона о полицији.</p>
			<p>Приликом спровођења теста интегритета полицијски службеници унутрашње контроле користе материјално-техничка средства опредељена за спровођење Плана, а могу у случају потребе да користе и материјално-техничка средства других организационих јединица Министарства.</p>
			<p>Члан 9.</p>
			<p>Полицијски службеници унутрашње контроле сачињавају извештај о спроведеном тесту интегритета који садржи:</p>
			<p>1) опис активности предузетих приликом спроведеног тестирања које су извршене у складу са Планом из члана 6. овога правилника и друге релевантне чињенице од значаја за спровођење теста интегритета;</p>
			<p>2) описану реакцију и поступање тестираног;</p>
			<p>3) резултат о спроведеном тесту интегритета.</p>
			<p>Видео и аудио записи сачињени приликом спровођења теста интегритета представљају прилог извештаја о спроведеном тесту интегритета и чине његов саставни део.</p>
			<p>Руководилац организационе јединице Сектора надлежне за спровођење теста интегритета подноси извештај о спровођењу теста интегритета помоћнику министра, начелнику Сектора.</p>
			<p>Извештај се сачињава најкасније у року од 15 дана од дана завршетка спровођења теста интегритета.</p>
			<p>Члан 10. </p>
			<p>Сматраће се да спроведени тест интегритета полицијских службеника и других запослених у Министарству има позитиван резултат у ситуацији када је тестирани доказао свој професионални интегритет тако што током поступања у обављању послова из свог делокруга није испољио противправно понашање или склоност корупцији.</p>
			<p>У случају позитивног резултата теста интегритета, када је тестирање показало да тестирани нема склоности ка противправном поступању и коруптивном понашању, Сектор ће о томе писаним путем обавестити подносиоца иницијативе и овлашћеног руководиоца организационе јединице Министарства у којој је распоређен тестирани, у року од 30 дана од дана окончања тестирања.</p>
			<p>Члан 11.</p>
			<p>У случају негативног резултата теста интегритета, Сектор у року од 30 дана од дана завршетка тестирања, доставља извештај о спроведеном теста интегритета са прикупљеним доказима подносиоцу иницијативе и овлашћеном руководиоцу организационе јединице Министарства у којој је распоређен тестирани, ради  покретања и вођења дисциплинског поступка према тестираном. </p>
			<p>У случају када Сектор након спроведеног тестирања који има негативни резултат, према тестираном настави поступање по налогу надлежног јавног тужиоца, а у складу са одредбама закона којим се уређује кривични поступак, може се одложити достављање извештаја. </p>
			<p>Видео и аудио записи прилажу се уз извештај о спроведеном тесту интегритета на такав начин да се лица, гласови, регистарске ознаке и све што се не односи на тестираног учине непрепознатљивим из разлога заштите поверљивости полицијских службеника унутрашње контроле који спроводе тестирање, као и других лица.</p>
			<p>Члан 12.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p>01 број 3962/18-3</p>
			<p>У Београду, 18. маја 2018. године</p>
			<p>Министар, </p>
			<p>др Небојша Стефановић, с.р.</p>
	

