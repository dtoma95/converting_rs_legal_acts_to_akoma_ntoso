


	
	Zakon


	
				<p>На основу члана 7. став 1. тачка 8. и члана 19. став 2. тачка 9. Закона о коморама здравствених радника („Службени гласник РС”, бр. 107/05 и 99/10),</p>
				<p>Скупштина Фармацеутске коморе Србије, на седници одржаној у Београду 16. децембра 2016. године, донела је </p>
				<p>ОДЛУКУ</p>
				<p>о висини чланарине за чланове Фармацеутске коморе Србије </p>
				<p>"Службени гласник РС", број 7 од 31. јануара 
				2017.</p>
				<p></p>
				<p>Члан 1.</p>
				<p>Овом одлуком утврђује се висина чланарине коју плаћају чланови Фармацеутске коморе Србије (у даљем тексту: Комора).</p>
				<p>Члан 2.</p>
				<p>Утврђује се чланарина за чланове Коморе у износу од 4500 динара. </p>
				<p>Члан 3.</p>
				<p>Ослобађају се плаћања чланарине дипломирани фармацеути – магистри фармације приправници. </p>
				<p>Члан 4.</p>
				<p>Чланарину утврђену овом одлуком, чланови Коморе уплаћују на пословни рачун Коморе број 325-9500900015066-04. </p>
				<p>Чланарину утврђену овом одлуком, чланови Коморе су дужни да уплате најкасније до 30. јуна текуће године. </p>
				<p>Члан 5.</p>
				<p>Утврђује се чланарина за добровољне чланове Коморе у износу од 1000 динара. </p>
				<p>Члан 6.</p>
				<p>По добијању сагласности министарства надлежног за послове здравља, ова одлука биће објављена у „Службеном гласнику Републике Србије” и ступа на снагу осмог дана од дана објављивања. </p>
				<p>Број 108/3-5</p>
				<p>У Београду, 16. децембра 2016. године</p>
				<p>Скупштина Фармацеутске коморе Србије у Београду</p>
				<p>Председник Скупштине коморе,</p>
				<p>Биљана Илић, с.р.</p>
	

