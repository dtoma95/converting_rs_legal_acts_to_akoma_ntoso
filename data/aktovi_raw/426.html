





<p>На основу члана 53. став 10. Закона
о Војсци Србије („Службени гласник РС”, број
116/07) и члана 42. став 1. Закона о Влади („Службени гласник РС”, бр.
55/05, 71/05 – исправка,
101/07 и 65/08),</p>

<p>Влада
доноси</p>

<p></p>

<p></p>

<p>УРЕДБУ</p>

<p>о овлашћењима, изгледу,
издавању, коришћењу и
уништавању службене легитимације и значке овлашћених службених лица Војне полиције</p>

<p>„Службени гласник РС“,
број 90 од 3. 

 
октобра 
2008.</p>

<p></p>

<p></p>

<p>I. ОСНОВНЕ ОДРЕДБЕ</p>

<p></p>

<p>Члан 1.</p>

<p>Овом
уредбом уређују се овлашћења, изглед, издавање, коришћење и уништавање службене
легитимације и значке овлашћених службених лица Војне полиције. </p>

<p></p>

<p>Члан 2.</p>

<p>Министар
одбране прописаће која лица се сматрају овлашћеним службеним лицима Војне полиције
и начин примене овлашћења и обављање задатака и послова Војне полиције, на предлог
начелника Генералштаба Војске Србије.</p>

<p></p>

<p>II. ОВЛАШЋЕЊА ВОЈНЕ ПОЛИЦИЈЕ</p>

<p></p>

<p>Члан 3.</p>

<p>При
обављању послова полиције у Министарству одбране и Војсци Србије овлашћена службена
лица Војне полиције (у даљем тексту: овлашћена службена лица) имају следећа овлашћења:</p>

<p>1)
упозорење и наређење; </p>

<p>2)
провера и утврђивање идентитета лица и идентификација предмета; </p>

<p>3)
позивање; </p>

<p>4)
довођење; </p>

<p>5)
задржавање лица и привремено ограничење слободе кретања; </p>

<p>6)
тражење обавештења; </p>

<p>7)
привремено одузимање предмета; </p>

<p>8)
преглед простора, објеката и документације и противтерористички преглед; </p>

<p>9)
заустављање и прегледање лица, предмета и саобраћајних средстава; </p>

<p>10)
обезбеђење и преглед места догађаја; </p>

<p>11)
употреба туђег саобраћајног средства и средства везе; </p>

<p>12)
пријем пријава о учињеном кривичном делу; </p>

<p>13)
јавно расписивање награде; </p>

<p>14)
снимање на јавним местима; </p>

<p>15)
полиграфско тестирање; </p>

<p>16)
полицијско опажање (опсервирање); </p>

<p>17)
трагање за лицима и предметима; </p>

<p>18)
заштита жртава кривичних дела и других лица; </p>

<p>19)
прикупљање, обрада и коришћење личних података; </p>

<p>20)
мере циљане потраге; </p>

<p>21)
употреба средстава принуде. </p>

<p>Овлашћења
из става 1. овог члана овлашћена службена лица примењују према запосленима у Министарству
одбране и припадницима Војске Србије. </p>

<p></p>

<p>Члан 4.</p>

<p>Овлашћена
службена лица могу применити овлашћења из члана 3. ове уредбе и према цивилима у
следећим случајевима: </p>

<p>1)
када примењује овлашћења према лицима у Министарству одбране и Војсци Србије која
су се затекла са њима при извршењу кривичног дела; </p>

<p>2)
ако их у рејону војних објеката, распореда војних јединица или у њима затекне у
вршењу преступа или кривичног дела; </p>

<p>3)
када обавља послове обезбеђења војних објеката, одређених личности, наоружања и
регулисања и контроле војног путног саобраћаја; </p>

<p>4)
када пружа помоћ Полицији на јавним местима; </p>

<p>5)
у условима ванредног и ратног стања. </p>

<p>У
случајевима утврђеним у ставу 1. тач. 1. и 2. овог члана или у случају потребе задржавања
цивилног лица, Војна полиција ће одмах известити најближи орган Полиције и с потребном
документацијом им предати затечена или задржана лица на даљи поступак.</p>

<p></p>

<p>III. ИЗГЛЕД СЛУЖБЕНЕ
ЛЕГИТИМАЦИЈЕ ВОЈНЕ ПОЛИЦИЈЕ И ЗНАЧКЕ ОВЛАШЋЕНИХ СЛУЖБЕНИХ ЛИЦА</p>

<p></p>

<p>Члан 5.</p>

<p>Службена
легитимација овлашћених службених лица састоји се од следећих делова: троделних
преклапајућих кожних корица, обрасца службене легитимације Војне полиције и службене
значке Војне полиције. </p>

<p>Додатни
делови службене легитимације из става 1. овог члана су: службена значка и носач
значке за униформу и метални ланац за ношење око врата.</p>

<p>Службена
значка и носач значке за униформу носе се на левој страни горњег дела униформе.
</p>

<p></p>

<p>Члан 6.</p>

<p>Корице
службене легитимације овлашћених службених лица су двостране и преклопне, димензија
155 x 105 mm и израђене су од природне коже, црне боје. </p>

<p>На
спољној страни корица, у горњем делу, техником сувог жига утиснут је назив: „ВОЈСКА
СРБИЈЕ”, а испод тога: „ВОЈНА ПОЛИЦИЈА”. На средини је утиснут амблем двоглавог
орла с укрштеним кубурама „леденицама” на којима се налазе прстен, ловоров венац
и слова: „ВП”, а у доњем делу натпис: „СЛУЖБЕНА ЛЕГИТИМАЦИЈА ВОЈНЕ ПОЛИЦИЈЕ”.</p>

<p>На
унутрашњој страни корица, у доњем левом и десном делу налази се лежиште за смештај
обрасца службене легитимације Војне полиције које је прекривено провидном пластичном
фолијом, а с горње стране на посебном носачу с лежиштем налази се уметнута службена
значка Војне полиције. На споју између дела за образац службене легитимације Војне
полиције и носача службене значке налазе се металне никловане ринглице. </p>

<p></p>

<p>Члан 7.</p>

<p>Образац
службене легитимације Војне полиције је двострани преклопни, димензија 130 x 95
мм, а преклопљен димензија 65 x 95 mm.</p>

<p>Спољна
страна обрасца службене легитимације Војне полиције је црне боје. </p>

<p>На
предњој страни, у горњем делу, златном бојом утиснут је натпис: „ВОЈСКА СРБИЈЕ”,
испод: „ВОЈНА ПОЛИЦИЈА”, на средини је амблем двоглавог орла с укрштеним кубурама
„леденицама” на којима се налазе прстен, ловоров венац и слова: „ВП”, а у доњем
делу натпис: „СЛУЖБЕНА ЛЕГИТИМАЦИЈА ВОЈНЕ ПОЛИЦИЈЕ”. </p>

<p>На
задњој страни, у доњем делу, златном бојом утиснут је серијски број са словном ознаком
серије обрасца службене легитимације Војне полиције.</p>

<p>Унутрашња
страна је штампана на заштићеном папиру, на подлози сиве боје са заштитним гијош
елементима у виду укр??тених кубура „леденица” на којима се налазе прстен, ловоров
венац и слова: „ВП”.</p>

<p>На
левој страни, у горњем делу, словима црне боје исписани су називи: „ВОЈСКА СРБИЈЕ”
и „ВОЈНА ПОЛИЦИЈА”. На левој страни је место за фотографију у боји овлашћеног службеног
лица Војне полиције, димензије 25х30 мм. Десно од места за фотографију је натпис
црвеном бојом: „Идентификациони број”, испод којег се налази место за уписивање
идентификационог броја, а испод идентификационог броја је место печата. Испод места
за фотографију налази се место за: име, презиме и јединствени матични број грађана
(ЈМБГ) овлашћеног службеног лица и текст: „је овлашћено службено лице ВОЈНЕ ПОЛИЦИЈЕ”.
Испод текста налази се место за датум и место издавања службене легитимације, потпис
овлашћеног лица и место печата.</p>

<p>На
десној страни, у горњем делу, словима црне боје исписано је: „ВОЈСКА СРБИЈЕ”, „ВОЈНА
ПОЛИЦИЈА” и „ОВЛАШЋЕЊА”, а испод – текст: „ Ималац ове легитимације примењује овлашћења
овлашћених службених лица Полиције, у складу са законом којим се уређује кривични
поступак и законом којим се уређује Полиција”. Испод текста налази се серијски број
са словном ознаком серије обрасца службене легитимације Војне полиције.</p>

<p>Образац
службене легитимације Војне полиције дат је у Прилогу 1 ове уредбе и чини њен саставни
део. </p>

<p></p>

<p>Члан 8.</p>

<p>Службена
значка овлашћеног службеног лица је димензија 70х50 mm и израђена је у форми стилизованог
хералдичког приказа двоглавог орла с ордена белог орла, који делимично крилима обухвата
штит с композицијом одређених повезаних елемената изведених у рељефу с каскадама.</p>

<p>Службена
значка израђује се од легуре цинка, алуминијума и бакра, технологијом ливења са
галванском превлаком хром-позлата и емајлираним детаљима у одговарајућим бојама
који доприносе визуелном и естетском изгледу значке.</p>

<p>Штит
је израђен у позлати и постављен на основу од ловоровог венца, овалне форме, док
је облик штита стилизована представа штита Немањића. </p>

<p>Штит
представља основну намену и задатак Војне полиције да штити, чува и сачува, а у
складу с традицијом српског народа, исказаном у представи стилизованог двоглавог
белог орла с високог српског одликовања.</p>

<p>Штит
се састоји од следећих елемената:</p>

<p>1.
у доњем делу налазе се укрштене гранчице ловора и храста израђене у позлати;</p>

<p>2.
изнад гранчица налази се српска тробојка која се виори од средине према оба краја
испуњена емајлом у црвеној, плавој и белој боји, преко које се налази премаз провидне
емајл боје;</p>

<p>3.
композицију гранчица и тробојке окружују две укрштене кубуре „леденице“ израђене
у хрому;</p>

<p>4.
преко места укрштања кубура налази се округли штит испуњен емајлом у црној боји
и окружен високополираним прстеном у чијем се средишту налази ловоров венац израђен
у позлати и слова „ВП”, у белом емајлу;</p>

<p>5.
изнад прстена се налази трака израђена у хрому с гравираним идентификационим петоцифреним
бројем службене значке који је испуњен емајлом у црној боји;</p>

<p>6.
преко доњег обода штита увијена је трака израђена у позлати гравираним натписом:
„ВОЈСКА СРБИЈЕ”, у црном емајлу;</p>

<p>7.
на горњем ободу налази се двоглави бели орао израђен у хрому, кљунова израђених
у позлати, који крилима прекрива ободе штита;</p>

<p>8.
преко горњег обода штита и двоглавог орла налази се развијена трака израђена у позлати
с гравираним натписом: „ВОЈНА ПОЛИЦИЈА”, у црном емајлу.</p>

<p>Изнад
глава орла, у пројекцији, приказана је круна израђена у позлати с две траке израђене
у хрому које извиру из ње и спуштају се на рамена орла.</p>

<p>Изглед
службене значке овлашћеног службеног лица дат је у Прилогу 2 ове уредбе и чини њен
саставни део. </p>

<p></p>

<p>Члан 9.</p>

<p>Носач
службене значке за униформу израђен је од природне коже, црне боје, димензија
115х60 mm, с лежиштем за значку, додатком (на горњем делу) за качење на дугме џепа
горњих делова униформе и иглом за качење на задњем делу.</p>

<p>Метални
ланац за ношење око врата израђен је од челичних куглица које су спојене челичном
жицом, дужине 80 cm.</p>

<p>Изглед
носача службене значке за униформу и изглед металног ланца дати су у Прилогу 3 ове
уредбе и чине њен саставни део. </p>

<p></p>

<p>Члан 10.</p>

<p>Идентификациони
број служи за идентификацију овлашћеног службеног лица. </p>

<p>Не
могу се издати два истоветна идентификациона броја. </p>

<p>Идентификациони
број састоји се од пет цифара и одређује се у распону од 10 000 до 99 999. </p>

<p>Идентификациони
број штампа се црном бојом у образац службене легитимације Војне полиције и исти
број се урезује на службену значку.</p>

<p></p>

<p>IV. ИЗДАВАЊЕ И КОРИШЋЕЊЕ
СЛУЖБЕНЕ ЛЕГИТИМАЦИЈЕ ВОЈНЕ ПОЛИЦИЈЕ И ЗНАЧКЕ ОВЛАШЋЕНИХ СЛУЖБЕНИХ ЛИЦА</p>

<p></p>

<p>Члан 11.</p>

<p>Службена
легитимација и значка Војне полиције издаје се овлашћеном службеном лицу.</p>

<p>Службену
легитимацију Војне полиције и значку овлашћеног службеног лица издаје начелник организационе
јединице Генералштаба Војске Србије надлежне за Војну полицију. </p>

<p>Издавање
службене легитимације Војне полиције и значке овлашћеног службеног лица предлаже
непосредно претпостављени старешина, а захтев подноси начелник организационе јединице
Војне полиције у команди оперативног састава или њему равне јединице или установе.
</p>

<p></p>

<p>Члан 12. </p>

<p>О
издатим службеним легитимацијама Војне полиције и значкама овлашћених службених
лица води се јединствена евиденција, која садржи: редни број, чин, име и презиме,
ЈМБГ, јединицу односно установу, идентификациони број, серијски број легитимације,
датум издавања, датум враћања и рубрику за напомене.</p>

<p>Евиденција
о издатим службеним легитимацијама Војне полиције и значкама овлашћених службених
лица води се у организационој јединици Генералштаба Војске Србије надлежној за Војну
полицију.</p>

<p>Евиденција
о издатим службеним легитимацијама Војне полиције и значкама овлашћених службених
лица води се на обрасцу СЛЗВП-1, који је одштампан уз ову уредбу и чини њен састави
део.</p>

<p>Уз
евиденцију о службеним легитимацијама Војне полиције и значкама овлашћених службених
лица чувају се и потврде о издатим службеним легитимацијама и значкама (образац
СЛЗВП-2), изјаве о изгубљеним и несталим службеним легитимацијама и значкама (образац
СЛЗВП-3), докази о објављивању неважећом службене легитимације и значке и записници
о комисијски уништеним службеним легитимацијама и значкама.</p>

<p>Обрасци
потврде и изјаве из става 4. овог члана одштампани су уз ову уредбу и чине њен саставни
део. </p>

<p></p>

<p>Члан 13.</p>

<p>Овлашћена
службена лица приликом обављања службених послова у оквиру својих законом прописаних
овлашћења и задатака, свој идентитет и својство доказују службеном легитимацијом
и значком.</p>

<p>Када
је у униформи, овлашћено службено лице носи значку на левој страни горњег дела униформе,
а када је у цивилном оделу – на видном делу одеће или је показује држећи је у руци.</p>

<p>Службена
легитимација Војне полиције показује се тако да лице коме се легитимација показује
може да прочита текст и идентификациони број и види фотографију. </p>

<p></p>

<p>Члан 14.</p>

<p>Ако
овлашћено службено лице оштети, односно изгуби или на други начин остане без службене
легитимације и значке или њеног дела, дужно је да о томе одмах, у писаној форми,
извести непосредно претпостављеног старешину Војне полиције. </p>

<p>У
случају оштећења службене легитимације и значке, издаје се дупликат, а у случају
битне промене лика или промене имена и презимена овлашћеног службеног лица, издаје
се нова службена легитимација. </p>

<p>У
случају губитка или оштећења службене легитимације, идентификациони број брише се
из евиденције, додељује се нови и издаје нова службена легитимација. </p>

<p></p>

<p>Члан 15.</p>

<p>Изгубљене
или на други начин нестале службене легитимације и значке оглашавају се неважећим
у „ Службеном гласнику Републике Србије”. </p>

<p></p>

<p>Члан 16.</p>

<p>Овлашћено
службено лице дужно је да врати службену легитимацију и значку: </p>

<p>1)
када му престане служба у Војсци Србије; </p>

<p>2)
када је распоређено на друго формацијско место на којем нема статус овлашћеног службеног
лица; </p>

<p>3)
када је удаљен од дужности; </p>

<p>4)
када је стављен на располагање. </p>

<p></p>

<p>V. УНИШТАВАЊЕ СЛУЖБЕНЕ
ЛЕГИТИМАЦИЈЕ ВОЈНЕ ПОЛИЦИЈЕ И ЗНАЧКЕ ОВЛАШЋЕНИХ СЛУЖБЕНИХ ЛИЦА</p>

<p></p>

<p>Члан 17.</p>

<p>Замењене
и враћене службене легитимације Војне полиције и оштећене значке овлашћених службених
лица на крају сваке календарске године уништава посебна комисија састављена од три
члана, коју образује старешина организационе јединице Генералштаба Војске Србије
надлежне за Војну полицију. </p>

<p>Замењене
и враћене службене легитимације Војне полиције уништавају се спаљивањем, а оштећене
значке овлашћених службених лица уништавају се ломљењем. </p>

<p>О
уништавању службених легитимација Војне полиције и значака овлашћених службених
лица саставља се записник који потписују сви чланови комисије, а оверава га старешина
организационе јединице Генералштаба Војске Србије надлежне за Војну полицију.</p>

<p></p>

<p>VI. ЗАВРШНА ОДРЕДБА</p>

<p></p>

<p>Члан 18.</p>

<p>Ова
уредба ступа на снагу осмог дана од дана објављивања у „Службеном гласнику Републике
Србије”.</p>

<p></p>

<p></p>

<p>05 број
110-4034/2008</p>

<p>У Београду, 2.
октобра 2008. године</p>

<p>
Влада</p>

<p>Први потпредседник
Владе –</p>

<p>заменик председника
Владе,</p>

<p>Ивица Дачић, с.р.</p>

<p></p>

<p></p>

<p>
<img height="449" src="http://www.pravno-informacioni-sistem.rs/SlGlasnikPortal/slike/68a64ec0-cf4e-4719-ad32-4d65a026f25f.image&amp;doctype=reg&amp;abc=cba&amp;eli=true&amp;eliActId=419941&amp;regactid=419941" width="453"></img></p>

<p></p>

<p></p>

<p>
<img height="675" src="http://www.pravno-informacioni-sistem.rs/SlGlasnikPortal/slike/9a0353d7-cc2e-4c65-9f1e-15b58f487217.image&amp;doctype=reg&amp;abc=cba&amp;eli=true&amp;eliActId=419941&amp;regactid=419941" width="467"></img></p>

<p>
<img height="659" src="http://www.pravno-informacioni-sistem.rs/SlGlasnikPortal/slike/b69617d9-12e3-4b53-b0fb-8385c4a28039.image&amp;doctype=reg&amp;abc=cba&amp;eli=true&amp;eliActId=419941&amp;regactid=419941" width="417"></img></p>

<p>
<img height="384" src="http://www.pravno-informacioni-sistem.rs/SlGlasnikPortal/slike/ab049ae3-b083-4d43-a764-6d2cf49427f3.image&amp;doctype=reg&amp;abc=cba&amp;eli=true&amp;eliActId=419941&amp;regactid=419941" width="411"></img></p>

<p></p>

<p></p>

<p><img height="394" src="http://www.pravno-informacioni-sistem.rs/SlGlasnikPortal/slike/f3a7e06b-cd38-4316-b1cc-db84f7546004.image&amp;doctype=reg&amp;abc=cba&amp;eli=true&amp;eliActId=419941&amp;regactid=419941" width="623"></img></p>

<p></p>

<p></p>

<p><img height="465" src="http://www.pravno-informacioni-sistem.rs/SlGlasnikPortal/slike/6586ffb6-9357-4563-9db2-d962e0711ecd.image&amp;doctype=reg&amp;abc=cba&amp;eli=true&amp;eliActId=419941&amp;regactid=419941" width="411"></img></p>

<p></p>

<p><img height="336" src="http://www.pravno-informacioni-sistem.rs/SlGlasnikPortal/slike/69f7737f-bfdf-40c0-a6c0-7f7987487226.image&amp;doctype=reg&amp;abc=cba&amp;eli=true&amp;eliActId=419941&amp;regactid=419941" width="415"></img></p>

<p></p>



