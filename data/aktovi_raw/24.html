


	
	Zakon

	


	<p>На основу члана 5. став 3. Закона о јавном дугу („Службени гласник РС”, бр. 61/05 и 107/09) и члана 1. став 4. Уредбе о општим условима за емисију и продају дугорочних државних хартија од вредности на иностраном финансијском тржишту („Службени гласник РС”, број 65/11), 
	</p>
	<p>Влада доноси</p>
	<p></p>
	<p></p>
	<p>ОДЛУКУ</p>
	<p>о емисији дугорочних државних хартија од вредности на иностраном финансијском тржишту</p>
	<p>"Службени гласник РС", број 71 од 26. септембра 2011.</p>
	<p></p>
	<p></p>
	<p>1. Република Србија емитује дугорочне државне хартије од вредности на иностраном финансијском тржишту, ради финансирања ликвидности буџета.</p>
	<p></p>
	<p>2. Основни елементи дугорочних државних хартија од вредности на иностраном финансијском тржишту из тачке 1. ове одлуке су:</p>
	<p>Емитент Република Србија</p>
	<p>Износ емисије 1.000.000.000 америчких долара</p>
	<p>Деноминација 200.000 америчких долара, уз интегралну мултипликацију од по 1.000 америчких долара</p>
	<p>Дисконтна цена 98,263 процента од номиналне вредности</p>
	<p>Датум емитовања 21. септембар 2011. године </p>
	<p>Датум салдирања 28. септембар 2011. године</p>
	<p>Датум доспећа 28. септембар 2021. године</p>
	<p>Купон 7,25% годишње</p>
	<p>Стопа приноса 7,50% годишње</p>
	<p></p>
	<p>3. Дугорочне државне хартије од вредности на иностраном финансијском тржишту емитују се у нематеријализованом облику и региструју код Deutsche Bank Luxembourg S.A. и Deutsche Bank Trust Company Americas, док ће се клиринг извршити код клириншких кућа, Deutsche Bank Trust Company Americas i Deutsche Bank AG, London Branch, које је изабрао министар финансија у складу са чланом 28. став 2. Закона о јавном дугу.</p>
	<p></p>
	<p>4. Дугорочне државне хартије од вредности гласе на име.</p>
	<p></p>
	<p>5. Цена дугорочних државних хартија од вредности на иностраном финансијском тржишту утврђује се у форми купонских обвезница са полугодишњом исплатом купона, датуми доспећа купона су 28. март и 28. септембар, почевши од 28. марта 2012. године. Уколико датум доспећа падне на нерадни дан, као датум доспећа рачуна се први наредни радни дан.</p>
	<p>Цена код купонских хартија од вредности се одређује на следећи начин:</p>
	<p></p>
	<p><img src="http://www.pravno-informacioni-sistem.rs/SlGlasnikPortal/slike/formulica_opt.jpeg&amp;doctype=reg&amp;abc=cba&amp;eli=true&amp;eliActId=422433&amp;regactid=422433" alt="formulica.tiff"></img></p>
	<p></p>
	<p>Легенда:</p>
	<p>P – цена у америчким доларима</p>
	<p>n – број периода (број година помножен са два)</p>
	<p>C – износ полугодишњег купона у америчким доларима</p>
	<p>r – каматна стопа (стопа приноса подељено са два)</p>
	<p>M – номинална вредност обвезнице</p>
	<p>t – временски период када се плаћање врши t= (1,...,20)</p>
	<p></p>
	<p>6. Пренос власништва на дугорочним државним хартијама од вредности на иностраном финансијском тржишту врши се петог радног дана након уписа дугорочних државних хартија од вредности на одговарајуће рачуне хартија од вредности који се воде код Deutsche Bank Luxembourg S.A. и Deutsche Bank Trust Company Americas, а по потреби пренос власништва може се вршити и након тога, најкасније до 28. марта 2021. године.</p>
	<p></p>
	<p>7. Ова одлука ступа на снагу наредног дана од дана објављивања у „Службеном гласнику Републике Србије”.</p>
	<p></p>
	<p></p>
	<p>05 број 424-7302/2011</p>
	<p>У Београду, 26. септембра 2011. године</p>
	<p>Влада</p>
	<p>Председник,</p>
	<p>др Мирко Цветковић, с.р.</p>

