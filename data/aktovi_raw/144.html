





<p>На основу члана 82. ст. 1. и 7. Закона о играма на
срећу („Службени гласник РС”, број 84/04),</p>

<p>Министар финансија доноси</p>

<p></p>

<p>ПРАВИЛНИК </p>

<p>

о одређивању информатичких услова за кладионице</p>

<p>„Службени гласник
РС“, број 129 од 30. новембра 2004.</p>

<p></p>

<p></p>

<p>Члан 1.</p>

<p>Овим правилником ближе се одређују информатички услови
за приређивање игара на срећу у кладионицама, и то:</p>

<p>1) техничке и функционалне карактеристике рачунара,
односно рачунаром контролисаног уређаја на уплатном – исплатном месту;</p>

<p>2) ниво ажурности и минимални садржај базе података;</p>

<p>3) технички и безбедносни услови за реализаацију
комуникације између приређивача игре на срећу – клађење (у даљем тексту:
приређивач) и Управе за игре на срећу у саставу Министарства финансија (у даљем
тексту: Управа);</p>

<p>4) садржај, стандарди, динамика и термини за
извештавење.</p>

<p></p>

<p>1. Техничке и
функционалне карактеристике кладионица</p>

<p></p>

<p>Члан 2.</p>

<p>Рачунар на уплатном – исплатном месту (шалтер на месту
за пријем уплата и вршење исплата) мора испуњавати следеће услове:</p>

<p>1) легално набављен хардвер, оперативни систем и
апликације;</p>

<p>2) чврсти диск (хард дисц);</p>

<p>3) могућност да се подаци са рачунара путем
конвенционалних медија за пренос података (нпр. флоппy дисц, УСБ дриве, тапе,
итд.) или мрежних уређаја (нпр. мрежне картице, модема, итд.) могу пренети на други
рачунар.</p>

<p>У случају кад се на уплатном – исплатном месту налази
рачунаром контролисани уређај, такав уређај мора испуњавати следеће услове:</p>

<p>1) легално набављен хардвер, оперативни систем и
апликације;</p>

<p>2) у случају да није повезан у он-лине мрежном режиму
рада, уређај мора имати чврсти диск (хард дисц) или меморију са трајним
памћењем података у случају престанка напајања;</p>

<p>3) могућност да се подаци са рачунара путем
конвенционалних медија за пренос података (нпр. флоппy дисц, УСБ дриве, тапе,
итд.) или мрежних уређаја (нпр. мрежне картице, модема, итд.) могу пренети на
други рачунар.</p>

<p></p>

<p>2. Ниво ажурности и
минимални садржај базе података</p>

<p></p>

<p>Члан 3.</p>

<p>У случају да приређивач не поседује он-лине, односно
реал-тиме информатички систем којим се све уплате и исплате са свих локација
процесуирају и централизовано складиште – ажурирају у реалном времену, довољно
је да се једниствена база података ажурира на крају сваког дана, тако да процес
ажурирања започне на крају радног времена кладионице, а да се заврши до 8,00 часова
наредног дана. </p>

<p>Минимални садржај базе података чине:</p>

<p>1) сви подаци са уплатних, односно исплатних листића;</p>

<p>2) шифарници локација, уплатних – исплатних места и
запослених;</p>

<p>3) сви остали подаци који се не налазе на уплатим,
односно исплатним листићима и шифарницима, а који су неопходни за израду и
вођење евиденције у складу са чланом 81. став 4. Закона о играма на срећу
(„Службени гласник РС”, број 84/04 – у даљем тексту: Закон). </p>

<p>Минимални садржај базе података мора бити организован –
складиштен у релационим моделима података из којих ће се водити обавезне
евиденције у складу са чланом 81. став 4. Закона. </p>

<p></p>

<p>3. Технички и
безбедносни услови за реализацију комуникације између
приређивача и Управе</p>

<p></p>

<p>Члан 4.</p>

<p>Комуникације између приређивача и Управе, у сврху електронског
извештавања, реализоваће се комутираном телефонском линијом путем модема.</p>

<p>Приређивач је у обавези да:</p>

<p>1) пријави локацију и број телефона са којих ће се
вршити пренос података, као и доказ о поседовању тог броја (уговор са
телекомуникационим оператером, односно уговор о изнајмљивању простора);</p>

<p>2) овласти и пријави Управи два одговорна лица, која су
одговорна, односно овлашћена за извештавање Управе;</p>

<p>3) сву своју рачунарску опрему и локалну рачунарску
мрежу заштити од неовлашћене употребе;</p>

<p>4) организује анти-вирусну заштиту за пренос података,
односно да сви подаци који се достављају Управи буду проверени и очишћени од
вируса. </p>

<p></p>

<p>4. Садржај,
стандарди, динамика и термини извештавања</p>

<p></p>

<p>Члан 5.</p>

<p>Извештавања Управе од стране приређивача обављаће се
разменом електронских фајлова у XМЛ (Еxтенсибле Маркуп Лангуаге) стандарду,
путем повезивања на ФТП (филе трансфер протоцол) извештајни сервер Управе. </p>

<p>Изузетно од става 1. овог члана, у случају више силе
(прекид телефонске линије и сл.) извештавање Управе се привремено може вршити у
писменом облику и путем преносивих електронских медија, као што су флоппy дисц,
УСБ дриве и др. </p>

<p>Приређивач је дужан да Управи доставља месечне
извештаје до 5. у месецу за претходни месец, на начин предвиђен у ст. 1. и 2.
овог члана. </p>

<p></p>

<p>5. Потврда о
обављеној контроли и испуњености информатичких услова</p>

<p></p>

<p>Члан 6.</p>

<p>Потврду о обављеној контроли и испуњености
информатичких услова из члана 75. став 1. тачка 8) Закона приређивачу издаје
Управа, на основу елабората о информационом систему, који садржи: </p>

<p>1) техничке и функционалне карактеристике уплатних –
исплатних места;</p>

<p>2) оперативне системе и апликације у употреби;</p>

<p>3) мрежне и комуникационе ресурсе (WАН и ЛАН);</p>

<p>4) процес ажурирања и техничке карактеристике базе
података;</p>

<p>5) мере заштите од неовлашћене употребе система и
губитка података;</p>

<p>6) доказ о поседовању или закупу телефонског броја из
члана 4.</p>

<p>став 2. тачка 1) овог правилника;</p>

<p>7) податке о овлашћеним лицима из члана 4. став 2.
тачка 2) овог правилника, са копијама овлашћења и личних карата;</p>

<p>8) изјаву приређивача да испуњава услове из чл. 2, 3. и
4. овог правилника.</p>

<p>Кад Управа оцени да приређивач – подносилац захтева за
добијање потврде из става 1. овог члана не испуњава информатичке услове
прописане Законом и овим правилником, о томе ће писмено обавестити подносиоца
захтева и указати на уочене недостатке.</p>

<p></p>

<p>Члан 7.</p>

<p>Изузетно од члана 5. ст. 1. и 2. овог правилника, у
периоду јануар – децембар 2005. године приређивач је дужан да Управи доставља
месечне извештаје до 5. у месецу за претходни месец у писменом облику и путем
преносивих електронских медија, као што су флоппy дисц, УСБ дриве и др.</p>

<p></p>

<p>Члан 8.</p>

<p>Изузетно од члана 6. овог правилника, потврда о
испуњености информатичких услова за кладионице може се дати приређивачу и у
случају кад не испуњава информатичке услове из члана 6. став 1. тач. 2), 3), 4)
и 5) овог правилника, ако Управи поднесе писмену изјаву да ће ове услове
испунити најкасније до 1. јануара 2006. године.</p>

<p>Ако приређивач из става 1. овог члана испуни све
информатичке услове за кладионице предвиђене овим правилником до 1. јануара
2006. године, о томе ће му се издати нова потврда.</p>

<p></p>

<p>Члан 9.</p>

<p>Овај
правилник ступа на снагу осмог дана од дана објављивања у „Службеном гласнику
Републике Србије”, а примењиваће се од 1. јануара 2006. године, осим одредаба
члана 8, које ће се примењивати од дана ступања на снагу овог правилника и
члана 2, члана 6. став 1. тач. 1), 6), 7) и 8) и став 2. и члана 7, које ће се
примењивати од 1. јануара 2005. године.</p>

<p></p>
	<p></p>

<p>Број 110-00-407/2004-01</p>

<p>У Београду, 25. новембра
2004. године</p>

<p>Министар,</p>

<p>Млађан Динкић, с.р</p>



