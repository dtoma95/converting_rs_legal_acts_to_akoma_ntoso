



<p>На основу члана 11. став 3. Закона
о средњој школи („Службени гласник РС“, бр. 50/92, 53/93, 67/93,
48/94 и 24/96),</p>

<p>Влада Републике Србије донела је</p>

<p></p>

<p>ОДЛУКУ</p>

<p>О ОСНИВАЊУ ГИМНАЗИЈЕ
У НОВОМ САДУ</p>

<p>"Службени гласник
РС", број 20 од 28. 

маја 1998.</p>

<p>Члан 1.</p>

<p>Оснива се Гимназија у Новом Саду, као школа за обављање
делатности у области средњег образовања и васпитања.</p>

<p>Члан 2.</p>

<p>Гимназија ће пословати под називом: Гимназија, са
потпуном одговорношћу.</p>

<p>Седиште Гимназије (у даљем тексту: Гимназија) је у
Новом Саду, Улица Лазе Лазаревића број 1.</p>

<p>Члан 3.</p>

<p>На оснивање, организацију и рад Гимназије примењују се
прописи о јавним службама и средњој школи.</p>

<p>Члан 4.</p>

<p>Средства за почетак рада и обављање делатности
Гимназије обезбеђују се у складу са законом.</p>

<p>Члан 5.</p>

<p>Гимназија ће остваривати наставне планове и програме од
првог до четвртог разреда за општи тип гимназије почев од школске 1998/99.
године.</p>

<p>Наставни план и програм остварује се на српском језику.</p>

<p>Члан 6.</p>

<p>До конституисања школског одбора Влада Републике Србије
образује привремени школски одбор, који има председника и девет чланова.</p>

<p>Члан 7.</p>

<p>Привремени школски одбор:</p>

<p>1) донеће статут школе до 1. септембра 1998. године;</p>

<p>2) донеће годишњи програм рада Гимназије,</p>

<p>3) расписаће конкурс за избор наставника и стручних
сарадника и даће мишљење о њиховом избору,</p>

<p>4) обављаће друге послове из надлежности школског
одбора утврђене законом.</p>

<p>Привремени школски одбор престаје са радом када оснивач
именује школски одбор у складу са законом.</p>

<p>Члан 8.</p>

<p>До именовања директора Гимназије његове послове ће
обављати и вршити његова овлашћења вршилац дужности директора Гимназије кога ће
именовати министар просвете.</p>

<p>Члан 9.</p>

<p>Општи акти Гимназије донеће се у року од 30 дана од
дана доношења статута Гимназије.</p>

<p>Члан 10.</p>

<p>Ученици шест одељења другог разреда који су започели
стицање образовања школске 1996/97. године и ученици шест одељења првог разреда
кој су започели стицање образовања школске 1997/98. године у Гимназији
„Светозар Марковић” у Новом Саду наставиће средње образовање у Гимназији по
наставним плановима и програмима по којима су започели образовање, у складу са
законом.</p>

<p>Члан 11.</p>

<p>Ова одлука ступа на снагу осмог дана од дана
објављивања у „Службеном гласнику Републике Србије”.</p>

<p></p>

<p></p>

<p>05 број 611-1938/98</p>

<p>У
Београду, 15. маја 1998. године</p>

<p>Влада
Републике Србије</p>

<p>Потпредседник,</p>

<p>проф.
др Милован Бојић, с.
р.</p>



