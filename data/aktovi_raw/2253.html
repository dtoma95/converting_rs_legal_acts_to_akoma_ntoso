


	
	Zakon



	
			<p>На основу члана 72. став 1. тачка 7) Закона о граничној контроли („Службени гласник РС”, број 24/18),</p>
			<p>Министар унутрашњих послова доноси</p>
			<p>ПРАВИЛНИК</p>
			<p>о садржају захтева за издавање, начину издавања и одузимања, изгледу и садржају исправа предвиђених Законом о граничној контроли</p>
			<p>"Службени гласник РС", број 104 од 28. децембра 
			2018.</p>
			<p>Члан 1.</p>
			<p>Овим правилником прописују се садржај захтева за издавање, начин издавања и одузимања, изглед и садржај исправа предвиђених Законом о граничној контроли.   </p>
			<p>Члан 2.</p>
			<p>Исправе које се издају у смислу овог правилника су: дозвола за кретање и задржавање на подручју граничног прелаза, одобрење за кретање на подручју насељеног места у којем се налази гранични прелаз или аеродром и друге исправе из делокруга рада граничне полиције.  </p>
			<p>Члан 3.</p>
			<p>Захтев за издавање дозволе-привремене дозволе за кретање и задржавање на подручју граничног прелаза (у даљем тексту: захтев), садржи податке о подносиоцу захтева, назив правног лица код кога је запослен подносилац захтева, седиште правног лица, датум подношења, потпис подносиоца захтева, изјаву о сагласности за прикупљање и обраду личних података.   </p>
			<p>Изглед и садржај обрасца захтева дати су у Прилогу 1, који је одштампан уз овај правилник и чини његов саставни део.</p>
			<p>Члан 4.</p>
			<p>Захтев се доставља у писаној форми, непосредном доставом два примерка читко попуњеног обрасца захтева из члана 3. став 2. овог правилника, станици граничне полиције у чијој је надлежности гранични прелаз за који се подноси захтев за издавање дозволе. Писани захтев лице може поднети и преко оператера или другог послодавца код којег је запослено лице коме се дозвола издаје. </p>
			<p>Уз захтев се доставља доказ о оправданости разлога за њено издавање, доказ о уплатама прописаних такси и фотокопијa личног документа (очитан лични документ).    </p>
			<p>Члан 5.</p>
			<p>Након пријема захтева, надлежна организациона јединица проверава потпуност захтева, основ за подношење захтева и постојање услова у погледу спречавања ширења заразних болести.</p>
			<p>Уколико је захтев потпун и не постоје сметње из члана 26. став 3. тач. 2) и 4) Закона о граничној контроли, захтев се доставља подручној полицијској управи ради обављања безбедносних провера у смислу Закона о полицији. </p>
			<p>Уколико је захтев за привремену дозволу потпун и не постоје сметње из члана 26. став 3. тач. 2) и 4) Закона о граничној контроли, станица граничне полиције обавља провере које су обухваћене детаљном граничном провером о чему се сачињава извештај. Ако се приликом детаљне граничне провере утврди постојање одређених безбедносних сметњи захтев се доставља подручној полицијској управи ради обављања безбедносних провера у складу са Законом о полицији.</p>
			<p>Ради спречавања ширења заразних болести у одређеним случајевима за подносиоца захтева прибавиће се мишљење министарства надлежног за послове здравља.</p>
			<p>Након утврђивања да су испуњени сви законом предвиђени услови, подносиоцу захтева издаће се дозвола на обрасцу чији су изглед и садржај дати у Прилогу 2, који је одштампан уз овај правилник и чини његов саставни део.</p>
			<p>Члан 6.</p>
			<p>У случајевима када се утврди да је захтев непотпун, неоснован и постоје услови у погледу спречавања ширења заразних болести станица граничне полиције ће решењем одбити захтев.</p>
			<p>У случајевима када је дозвола већ издата, а у међувремену постоје индиције да су наступили разлози због којих дозвола не би била ни издата, орган надлежан за издавање дозволе ће доставити захтев подручној полицијској управи у циљу обављања безбедносних провера и утврђивања континуитета испуњености услова.</p>
			<p>Уколико се безбедносном провером потврди постојање разлога због којих дозволу не би требало ни издати, првостепени орган надлежан за издавање решењем ће одузети дозволу.</p>
			<p>Члан 7.</p>
			<p>Образац захтева за кретање на подручју насељеног места у коме се налази гранични прелаз или аеродром формата је А4. </p>
			<p>Изглед и садржај Обрасца дати су у Прилогу 3, који је одштампан уз овај правилник и чини његов саставни део.</p>
			<p>Изглед и садржај одобрења за кретање  на подручју насељеног места у коме се налази гранични прелаз или аеродром дати су у Прилогу 4, који је одштампан уз овај правилник и чини његов саставни део.</p>
			<p>Члан 8.</p>
			<p>Дозволе издате до дана ступања на снагу овог правилника користиће се до назначеног рока њиховог важења.</p>
			<p>Члан 9.</p>
			<p>Ступањем на снагу овог правилника престаје да важи Правилник о обрасцу дозволе за кретање и задржавање на подручју насељеног места у коме се налази гранични прелаз („Службени гласник РС”, број 120/12) и Правилник о обрасцу и начину издавања дозволе за кретање и задржавање на подручју граничног прелаза („Службени гласник РС”, број 120/12).</p>
			<p>Члан 10.</p>
			<p>Овај правилник ступа на снагу тридесетог дана од дана објављивања у „Службеном гласнику Републике Србије”. </p>
			<p>Број 01-9925/18-4</p>
			<p>У Београду, 25. децембра 2018. године</p>
			<p>Министар, </p>
			<p>др Небојша Стефановић, с.р.</p>
			<p>Прилози</p>
			<p><img src="http://www.pravno-informacioni-sistem.rs/SlGlasnikPortal/slike/Granicna-kontrola_Page_1.png&amp;doctype=reg&amp;abc=cba&amp;eli=true&amp;eliActId=427581&amp;regactid=427581" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/Granicna-kontrola_Page_2.png&amp;doctype=reg&amp;abc=cba&amp;eli=true&amp;eliActId=427581&amp;regactid=427581" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/Granicna-kontrola_Page_3.png&amp;doctype=reg&amp;abc=cba&amp;eli=true&amp;eliActId=427581&amp;regactid=427581" alt=""></img></p>
			<p><img src="http://www.pravno-informacioni-sistem.rs/SlGlasnikPortal/slike/Granicna-kontrola_Page_4.png&amp;doctype=reg&amp;abc=cba&amp;eli=true&amp;eliActId=427581&amp;regactid=427581" alt=""></img></p>
	

