


	
	Zakon


	
		Редакцијски пречишћен текст
	<p></p>
	<p></p>
	<p></p>
	<p></p>
	<p>На основу чл. 160. и 208. Закона о пензијском и инвалидском осигурању („Службени гласник РС”, бр. 34/03, 64/04 – УС, 84/04 – др. закон, 85/05, 101/05 – др. закон, 63/06 – УС, 5/09, 107/09 и 101/10) и члана 14. Статута Републичког фонда за пензијско и инвалидско осигурање („Службени гласник РС”, бр. 31/08 и 37/08 – исправка), 
	</p>
	<p>Управни одбор Републичког фонда за пензијско и инвалидско осигурање, на седници од 20. априла 2011. године, донео је</p>
	<p></p>
	<p></p>
	<p>ОДЛУКУ</p>
	<p>о утврђивању и наплати потраживања и отписивању доспелих ненаплативих потраживања од корисника права</p>
	<p>
	"Службени гласник РС", бр. 30 од 6. маја 2011, 
	47 од 8. маја 2012.</p>
	<p></p>
	<p></p>
	<p>I. ОСНОВНЕ ОДРЕДБЕ</p>
	<p></p>
	<p>Члан 1.</p>
	<p>Овом одлуком уређује се начин утврђивања потраживања Републичког фонда за пензијско и инвалидско осигурање (у даљем тексту: Фонд) насталих по основу незаконито и неправилно извршених исплата пензија и новчаних накнада из пензијског и инвалидског осигурања од корисника права, односно другог лица (у даљем тексту: дужник), као и начин наплате потраживања.</p>
	<p>Овом одлуком утврђују се и услови и начин отписивања доспелих ненаплативих потраживања од дужника. 
	</p>
	<p></p>
	<p>II. УТВРЂИВАЊЕ ПОТРАЖИВАЊА</p>
	<p></p>
	<p>Члан 2.</p>
	<p>Утврђивање потраживања од дужника врши се на основу:</p>
	<p>– коначног решења Фонда, којим је поништено, укинуто или измењено првостепено решење о остваривању права из пензијског и инвалидског осигурања и обрачуна више исплаћених износа пензија, односно новчаних накнада;</p>
	<p>– исплате пензије, односно новчане накнаде извршене у износу већем од припадајућег и обрачуна више исплаћених износа, уз доношење решења којим се утврђује преплаћени износ и</p>
	<p>– исплате пензије, односно новчане накнаде извршене након смрти корисника права, односно исплате извршене погрешном лицу и обрачуна више исплаћених износа.</p>
	<p></p>
	<p>III. НАПЛАТА ПОТРАЖИВАЊА</p>
	<p></p>
	<p>Члан 3.</p>
	<p>Потраживање које је утврђено у складу са одредбама члана 2. ове одлуке Фонд ће наплатити у поступку споразумевања са дужником, на основу:</p>
	<p>1) дужникове изјаве или</p>
	<p>2) споразума закљученог у писаном облику, који има снагу вансудског поравнања.</p>
	<p>Наплата потраживања врши се уплатом дуговног износа на подрачун Фонда одједном, уплатама у месечним ратама или обуставом до 2/3 месечног износа пензије, односно новчане накнаде, са обавезом намирења дуговног износа најкасније у року од пет година од дана давања изјаве или потписивања споразума, односно у шездесет месечних рата.</p>
	<p>Споразум из става 1. тачка 2) овог члана закључује, у име Фонда, директор Фонда, односно запослени кога он овласти. 
	</p>
	<p>Уколико се споразум из става 1. тачка 2) ове одлуке не закључи, односно у случају његовог неизвршења, наплата од дужника може се остварити судским путем. 
	</p>
	<p></p>
	<p>IV. ОТПИСИВАЊЕ ДОСПЕЛОГ НЕНАПЛАТИВОГ ПОТРАЖИВАЊА</p>
	<p></p>
	<p>Члан 4.</p>
	<p>Предлог за отписивање доспелог ненаплативог потраживања подноси се Управном одбору Фонда на разматрање и одлучивање, у случају:</p>
	<p>1) застарелости потраживања – истеком општег рока застарелости у складу са прописима;</p>
	<p>2) тешког материјалног стања дужника;</p>
	<p>3) непознатог пребивалишта – боравишта или смрти дужника, који нема наследника, односно имовину из које би се потраживање могло наплатити;</p>
	<p>4) немогућности наплате потраживања принудним путем по судској пресуди;</p>
	<p>5) потраживања мале вредности и њене неуспешне наплате вансудским путем, а чија би наплата судским путем произвела додатне трошкове који се ни принудним путем не би могли наплатити;</p>
	<p>6) када се процени да настало потраживање није могуће наплатити у вансудском поступку, нити у поступку пред судом и</p>
	<p>7) штете коју дужник претрпи услед дејства више силе или неких других околности које није могао спречити, тако да би наплата потраживања угрозила егзистенцију његове породице. 
	</p>
	<p>Тешко материјално стање дужника из става 1. тачка 2) овог члана доказује се правно ваљаном документацијом о имовинском стању и висини месечних нето примања дужника и чланова његове уже породице (брачни друг и деца), под којом се сматра документација потребна за оцену испуњености услова за стицање права на материјално обезбеђење, у складу са прописима о социјалној заштити. Тешко материјално стање дужника може се прихватити као разлог за отписивање доспелог ненаплативог потраживања само ако се утврди да укупна месечна нето примања дужника и чланова његове уже породице не прелазе износ од 1/2 најнижег износа пензије, по члану породице.</p>
	<p>Под потраживањем мале вредности из става 1. тачка 5) овог члана сматра се потраживање чија висина не прелази износ од 1/2 најнижег износа пензије.</p>
	<p></p>
	<p>Члан 5.</p>
	<p>Предлог за отписивање доспелог ненаплативог потраживања припрема и подноси комисија коју решењем образује директор организационе јединице Фонда, на основу писаног захтева:</p>
	<p>1) дужника или</p>
	<p>2) стручне службе Фонда – овлашћеног правног заступника, у случајевима из члана 4. ове одлуке (када, по природи ствари, није потребан захтев дужника).</p>
	<p>Комисија из става 1. овог члана има три члана, и то по једног из реда запослених у организационим јединицама надлежним за остваривање права из пензијског и инвалидског осигурања, послове исплате и правно заступање и састаје по потреби, а најмање два пута годишње. 
	</p>
	<p></p>
	<p>Члан 6.</p>
	<p>Предлог за отписивање доспелог ненаплативог потраживања се, уз пропратни акт, који потписује директор организационе јединице Фонда, доставља комисији коју решењем образује директор Фонда.</p>
	<p></p>
	<p>Члан 7.</p>
	<p>Комисија из члана 6. ове одлуке, која припрема предлог за отписивање доспелог ненаплативог потраживања, има три члана, и то по једног из реда запослених у Сектору за остваривање права из пензијског и инвалидског осигурања, Сектору за финансијске послове и 
	Сектору за правне и опште послове*. 
	</p>
	<p>Предлог за отписивање доспелог ненаплативог потраживања, који потписује директор Фонда, а који се доставља Управном одбору Фонда, мора да садржи следеће податке:</p>
	<p>– име, презиме и ЈМБГ дужника;</p>
	<p>– износ потраживања за који се даје предлог за отпис (номинални износ, износ камате и укупан износ дуга);</p>
	<p>– правни основ настанка потраживања;</p>
	<p>– образложење предлога и </p>
	<p>– прилог – правно ваљана документација којом се доказује оправданост предлога за отписивање. 
	</p>
	<p></p>
	<p>
	*Службени гласник РС, број 47/2012</p>
	<p></p>
	<p>Члан 8.</p>
	<p>Управни одбор Фонда, на својој седници, у вези са достављеним предлогом доноси одлуку о отписивању доспелих ненаплативих потраживања коју организациона јединица у Дирекцији Фонда надлежна за рад органа Фонда доставља у по два примерка комисији из чл. 5. и 6. одлуке.</p>
	<p>Један примерак одлуке комисија из члана 5. ове одлуке доставља подносиоцу захтева за отписивање потраживања, а други примерак организационој јединици надлежној за финансијско - рачуноводствене послове у Дирекцији Фонда, Дирекцији Покрајинског фонда, филијали, односно служби филијале, у којој је настало потраживање, ради књижења у пословним књигама, у складу са прописима којима се уређује буџетски систем и општим актима Фонда.</p>
	<p></p>
	<p>Члан 9.</p>
	<p>Ступањем на снагу ове одлуке престаје да важи Одлука о условима и начину подношења предлога за отписивање ненаплативих потраживања од корисника пензија и других права („Службени гласник РС”, број 132/04).</p>
	<p></p>
	<p>Члан 10.</p>
	<p>Ова одлука ступа на снагу осмог дана од дана објављивања у „Службеном гласнику РС‘‘.</p>
	<p></p>
	<p></p>
	<p>08/5 број 022.2-138/10</p>
	<p>У Београду, 20. априла 2011. године</p>
	<p>
	Управни одбор Републичког фонда за пензијско и инвалидско осигурање</p>
	<p>Председник,</p>
	<p>
	Драгослав Ђукановић, с.р. </p>

