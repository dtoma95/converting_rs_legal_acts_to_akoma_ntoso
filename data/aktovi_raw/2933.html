





	<p>

	</p>
		Редакцијски пречишћен текст

	<p></p>

<p></p>

<p></p>
	<p>
	На основу члана 40. став 2. Закона о правима и
дужностима савезних органа у погледу средстава у друштвеној својини која они
корист („Службени лист СФРЈ“, бр. 56/80), Савезно извршно веће доноси</p>

<p></p>

<p></p>

<p>УРЕДБУ</p>

<p>
о 
условима и начину под којима се могу вршити преправке, адаптације или други 
грађевински радови на службеним просторијама савезних органа</p>

<p>„Службеним лист
СФРЈ”, бр. 62 од 20. новембра 1981, 12. од 5. марта 1982 
- исправка</p>

<p></p>

<p></p>

<p>Члан 1.</p>

<p>На службеним просторијама савезних органа изузетно од
одредбе члана 40. став 1. Закона о правима и дужностима савезних органа у
погледу средстава у друштвеној својини која они користе (у даљем тексту:
Закон), могу се вршити преправке, адаптације или други грађевински радови само
ако то доприноси побољшању услова рада савезних органа, рационалнијем коришћењу
службених просторија и побољшању њихове функционалности; као и кад постојеће
просторије не задовољавају нормативе за коришћење и опремање, односно услове
њихове стабилности и безбедности.</p>

<p>Преправке, адаптације или други грађевински радови из
става 1. овог члана могу се вршити под условима утврђеним овом уредбом и
прописима о изградњи инвестиционих објеката на територији на којој се службена
просторија налази.</p>

<p></p>

<p>Члан 2.</p>

<p>Захтев за вршење преправки, адаптација или других
грађевинских радова, сагласно одредбама ове уредбе, подносе органи,
организације, односно службе који користе те просторије.</p>

<p>Одлуку о преправкама, адаптацијама или другим
грађевинским радовима доносе органи из члана 14. Закона или тело које они
овласте.</p>

<p>Пре доношења одлуке о преправкама, адаптацијама или
другим грађевинским радовима на службеним просторијама савезних органа, органи
из члана 14. Закона прибављају мишљење стручне комисије.</p>

<p>Стручну комисију из става 3. овог члана образује Савезно
извршно веће.</p>

<p></p>

<p>Члан 3.</p>

<p>Стручна комисија из члана 2. ове уредбе састоји се од
председника и четири члана* . Председник и најмање један члан те
комисије морају бити инжењери архитектуре. </p>

<p>При давању мишљења стручна комисија из става 1. овог
члана узима у обзир намену службене просторије за коју се тражи вршења
преправке, целисходност и друштвену оправданост тих радова, дугорочност решења
и могућност решења на други начин.</p>

<p>Административне послове за стручну комисију из става 1.
овог члана обавља Управа пословних зграда савезних органа.</p>

<p>У предрачуну Управе пословних зграда савезних органа
обезбеђују се и средстава за рад стручне комисије из става 1. овог члана. </p>

<p></p>

<p>*Слубени лист СФРЈ, број 12/1982</p>

<p></p>

<p>Члан 4.</p>

<p>Реализација преправки, адаптација или других
грађевинских радова врши се сагласно одлуци органа из члана 14. Закона.</p>

<p>О вршењу преправки, адаптација или других грађевинских
радова на службеним просторијама савезних органа стара се орган, односно
стручна служба којој је поверено одржавање и обезбеђење редовног коришћења тих
просторија.</p>

<p></p>

<p>Члан 5.</p>

<p>Преправке, адаптације или други грађевински радови који
су извршени на службеним просторијама пре дана ступања на снагу ове уредбе,
који нису у складу са пројектом зграде у којој се службене просторије налазе а
не испуњавају услове из члана 1. ове уредбе, морају се вратити у пређашње
стање, односно у стање сагласно пројекту.</p>

<p>Стручна комисија из члана 2. ове уредбе дужна је да у
року од једне године од дана ступања на снагу ове уредбе, прегледа све службене
просторије савезних органа у којима су извршене преправке до дана ступања на
снагу ове уредбе и да дa мишљење које службене просторије треба довести у стање
сагласно пројекту.</p>

<p>Органи, односно стручне службе надлежни за одржавање и
обезбеђење редовног коришћења службених просторија савезних органа, у складу са
налазима стручне комисије, дужни су да, у року од две године од дана достављања
налога, изврше потребне радове којима се те просторије доводе у стање сагласно
пројекту.</p>

<p></p>

<p>Члан 6.</p>

<p>Одредбе ове уреде не односе се на Савезни секретаријат
за народну одбрану и организације у његовом саставу, као и на Југословенску
народну армију.</p>

<p></p>

<p>Члан 7.</p>

<p>Ова уредба ступа на снагу осмог дана од дана објављивања
у „Службеном листу СФРЈ”.</p>

<p></p>

<p>Е. п. бр. 477</p>

<p>12. новембра 1981. године </p>

<p>Београд</p>

<p>
Савезно извршно веће</p>

<p>Потпредседник,</p>

<p>др 
Иво Марган, с.р.</p>

<p></p>

<p></p>



