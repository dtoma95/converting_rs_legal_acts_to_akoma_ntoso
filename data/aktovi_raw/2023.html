


	
	Zakon


				<p>На основу члана 47. став 8. Закона о високом образовању („Службени гласник РС”, бр. 76/05, 100/07 – аутентично тумачење, 97/08 и 44/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),</p>
				<p>Влада доноси</p>
				<p></p>
	<p></p>
	<p>ОДЛУКУ</p>
				<p>о оснивању Факултета за хотелијерство и туризам Универзитета у Крагујевцу</p>
	<p>
	"Службени гласник РС", број 29 од 30. априла 2011.</p>
	<p></p>
				<p></p>
	<p>1. Оснива се Факултет за хотелијерство и туризам у Врњачкој Бањи, као високошколска установа са својством правног лица у саставу Универзитета у Крагујевцу.</p>
				<p></p>
	<p>2. Седиште Факултета за хотелијерство и туризам Универзитета у Крагујевцу (у даљем тексту: Факултет) је у Врњачкој Бањи, улица Војвођанска б.б.</p>
				<p></p>
	<p>3. Факултет обавља делатност високог образовања и развија научноистраживачки и стручни рад у оквиру образовно-научног поља друштвено-хуманистичких наука, у складу са Законом о високом образовању. </p>
				<p></p>
	<p>4. На оснивање, организацију и рад Факултета примењују се прописи о јавним службама и Закон о високом образовању. </p>
				<p></p>
	<p>5. Средства за оснивање и почетак рада Факултета обезбеђују се у складу са законом.</p>
				<p></p>
	<p>6. Факултет почиње са радом и остваривањем студијских програма од школске 2011/2012. године, по добијању дозволе за рад у складу са Законом о високом образовању.</p>
				<p></p>
	<p>7. Орган управљања Факултета је Савет Факултета.</p>
				<p>До конституисања Савета Факултета у складу са Законом о високом образовању, његове послове обављаће Привремени савет Факултета у саставу:</p>
				<p>1) проф. др Стево Јаношевић, Економски факултет Универзитета у Крагујевцу;</p>
				<p>2) проф. др Верољуб Дугалић, Економски факултет Универзитета у Крагујевцу;</p>
				<p>3) проф. др Бранислав Поповић, Природно-математички факултет Универзитета у Крагујевцу;</p>
				<p>4) проф. др Миодраг Мићовић, Правни факултет Универзитета у Крагујевцу;</p>
				<p>5) проф. др Саша Обрадовић, Економски факултет Универзитета у Крагујевцу.</p>
				<p></p>
	<p>8. Привремени савет Факултета:</p>
				<p>1) донеће статут Факултета;</p>
				<p>2) донеће годишњи програм рада Факултета;</p>
				<p>3) обављаће и друге послове из надлежности Савета Факултета, утврђене законом.</p>
				<p></p>
	<p>9. До избора декана Факултета у складу са Законом о високом образовању, његове послове обављаће вршилац дужности декана.</p>
				<p>За вршиоца дужности декана Факултета именује се проф. др Радослав Сенић.</p>
				<p></p>
	<p>10. Факултет ће донети опште акте у року од 30 дана од дана ступања на снагу ове одлуке.</p>
				<p></p>
	<p>11. Савет Факултета, декан Факултета и стручни органи Факултета конституисаће се у складу са Законом о високом образовању, у року од шест месеци од дана ступања на снагу ове одлуке.</p>
				<p>Студентски парламент Факултета конституисаће се по одржаним изборима за чланове студентског парламента, у складу са Законом о високом образовању.</p>
				<p></p>
	<p>12. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p></p>
				<p>05 број 612-3195/2011</p>
				<p>У Београду, 21. априла 2011. године</p>
				<p>Влада</p>
				<p>Први потпредседник Владе –</p>
				<p>заменик председника Владе,</p>
				<p>Ивица Дачић, с.р.</p>
	
