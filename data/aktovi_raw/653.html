





	<p>

</p>
	Редакцијски пречишћен текст

 <p></p>

<p></p>

<p>
 </p>

<p>
На основу члана 13. став 4. Закона о здравственом
надзору над животним намирницама и предметима опште употребе („Службени гласник
СРС“, број
47/73), Републички 
секретаријат за здравље
и социјалну политику, доноси</p>

<p>
</p>

<p>
ПРАВИЛНИК</p>

<p>
о условима и начину за
испитивање животних намирница и предмета опште употребе у току њихове производње
и о начину вођења евиденције о извршеним испитивањима</p>

<p>
„Службени гласник СРС“,
бр. 12 од 28. марта 1974, 19 од 21. маја 1976. </p>

<p>
</p>

<p>
Члан
1.</p>

<p>
Организације удруженог
рада које производе намирнице и предмете опште употребе* на индустријски
начин, а које су у смислу члана 13. став 1. и 2. Закона о здравственом надзору
над животним намирницама и предметима опште употребе дужне да врше испитивање
(анализе) здравествене исправности сировина, намирница и предмета опште
употребе у току њихове производње, могу вршити прописана испитивања преко
сопствене службе или преко овлашћених установа, под условима прописаним овим
правилником. </p>

<p>
</p>

<p>
*Службени гласник СРС, број 19/1976</p>

<p>
</p>

<p>
Члан
2.</p>

<p>
Организација
удруженог рада која врши испитивање намирница и предмета опште употребе* преко
сопствене службе мора имати просторије за вршење лабораторијских испитивања
намирница и предмета опште употребе* и то:</p>

<p>
1. За микробиолошка
испитивања (анализе)</p>

<p>
1) просторију за
вршење микробиолошких анализа,</p>

<p>
2) просторију за
прање лабораторијског посуђа и стерилизацију материјала,</p>

<p>
3) просторију за
лабораторијску кухињу.</p>

<p>
Просторије из тач.
1. и 2. овог члана морају бити повезане са водоводом и канализацијом и морају
имати текућу топлу и хладну воду. Зидови тих просторија морају имати глатку
површину и бити израђени тако да се могу лако чистити, прати и дезинфиковати.</p>

<p>
2. За хемијска
испитивања (анализе)</p>

<p>
1) просторију за
вршење хемијских анализа са купомом и вентилацијом,</p>

<p>
2) просторију за
прање лабораторијског посуђа. </p>

<p>
</p>

<p>
*Службени гласник СРС, број 19/1976</p>

<p>
</p>

<p>
Члан
3.</p>

<p>
Организације
удруженог рада које врше микробиолошке анализе намирница и предмета опште
употребе* преко сопствене службе морају имати следећу опрему и прибор:</p>

<p>
1) микроскоп (са
имерзијом),</p>

<p>
2) два термостата
(800х600х500), са регулатором температуре,</p>

<p>
3) фрижидер,
капацитета до 150 лит.,</p>

<p>
4) Сајцов филтер,
капацитета 250 до 500 ml, </p>

<p>
5) аутоклав
(400х600),</p>

<p>
6) суви
стерилизатор,</p>

<p>
7) водено купатило,
са терморегулаторима од 370С до 1000С,</p>

<p>
8) Кохов лонац,</p>

<p>
9) електричну
центрифугу,</p>

<p>
10) техничку вагу,</p>

<p>
11) апотекарску
вагу,</p>

<p>
12) Петријеве плоче,
микробиолошке епрувете, пипете, Ерленмајерове боце, предметна и покретна
стакла, езе, тарионике, лупе, пламенике, лабораторијски решо и другу потребну
опрему и прибор, у зависности од броја и врсте анализе намирница и предмета
опште употребе*.</p>

<p>
За вршење хемијских
анализа намирница и предмета опште употребе* организације из става 1.
овог члана морају имати опрему и прибор потребан за вршење анализе по
прописаним односно усвојеним методама за одговарајуће врсте намирница и
предмета опште употребе*.</p>

<p>
Поред опреме и
прибора из ст. 1. и 2. овог члана, организације удруженог рада које врше
испитивање намирница и предмета опште употребе* преко сопствене службе
морају имати довољну количину хемикалија и подлога за вршење микробиолошких и
хемијских анализа намирница и предмета опште употребе* које производе. </p>

<p>
</p>

<p>
*Службени гласник СРС, број 19/1976</p>

<p>
</p>

<p>
Члан
4.</p>

<p>
Брисан је 
ранији члан 4.
(види члан 2. Правилника - 19/1976–635).</p>

<p>
</p>

<p>
Члан
4.*</p>

<p>
Микробиолошке
анализе сировина и готових производа у организацијама удруженог рада које врше
иситивање намирница и предмета опште употребе* преко сопствене службе
могу вршити:</p>

<p>
1) лекари специјалисти
из микробиологије са паразитологијом,</p>

<p>
2) биолози
специјалисти из медицинске биохемије,</p>

<p>
3) ветеринари
специјалисти из микробиологије и ветеринари специјалисти за хигијену намирница и
предмета опште употребе* животињског порекла.</p>

<p>
Микробиолошке анализе
сировина и готових производа у појединим организацијама удруженог рада могу
вршити и лекари, ветеринари, дипломирани агрономи, дипломирани биолози,
дипломирани фармацеути санитарног смера, инжењери прехрамбено-санитарне хемије,
дипломирани технолози прехрамбеног смера и дипломирани биотехнолози – ако су
ради оспособљавања за вршење прегледа одређених врста намирница и предмета
опште употребе* провели најмање једну годину на раду у микробиолошкој
лабораторији неке од установа које су, у смислу члана 26. став 1. тач. 1)
Закона о здравственој исправности животних намирница и предмета опште употребе
(„Службени лист СФРЈ” број 71/72, 52/73) и члана 17. тач. 4. Закона о
здравственом надзору над животним намирницама и предметима опште употребе
(„Службени гласник СРС” бр. 47/73) одређене за вршење суперанализа и анализа
намирница и предмета опште употребе* или су до дана ступања на снагу
овог правилника најмање три године вршили бактериолошке прегледе одређених
врста намирница и предмета опште употребе* у лабораторијама тих
организација.</p>

<p>
Хемијске анализе
сировина, намирница или предмета опште употребе могу вршити дипломирани
хемичари санитарног, прехрамбеног и аналитичког смера, дипломирани технолози
аналитичког и прехрамбеног смера, дипломирани биотехнолози, дипломирани
фармацеути санитарног смера, као и друга лица са високом стручном спремом која
су оспособљена за вршење хемијских прегледа намирница и предмета опште употребе
под условима из става 2. овог члана. </p>

<p>
</p>

<p>
*Службени гласник СРС, број 19/1976</p>

<p>
</p>

<p>
Члан
5.*</p>

<p>
Испитивање (анализа)
намирница или предмета опште употребе у току производње састоји се из
органолептичких и лабораторијских прегледа и обухвата:</p>

<p>
1) сировине,</p>

<p>
2) адитиве који се
користе у производњи намирница и предмета опште употребе*;</p>

<p>
3) готове производе
пре њиховог стављања у промет.</p>

<p>
Узимање узорака
сировина, адитива односно готових производа ради испитивања, врше стручна лица
која ће вршити прегледе тих узорака. </p>

<p>
</p>

<p>
*Службени гласник СРС, број 19/1976</p>

<p>
</p>

<p>
Члан
6.*</p>

<p>
Организације
удруженог рада које производе намирнице или предмете опште употребе на
индустријски начин дужне су да врше лабораторијска испитивања узорака готових
производа произведених од исте партије сировина у непрекидном процесу
производње (серија производње).</p>

<p>
Лабораторијска
испитивања узорака из сваке серије производње састоје се из хемијских,
физикалних и бактериолошких прегледа, зависно од врсте намирница или предмета
опште употребе и обухватају све елементе одређене прописима о квалитету односно
прописима о бактериолошким условима којима морају одговарати поједине врсте
намирница или предмета опште употребе.</p>

<p>
Обим и врсте
лабораторијских испитивања сировина и адитива намирница  

и предмета опште употребе* или сировина предмета
опште употребе одређују стручна лица која врше испитивања у току производње,
зависно од врсте сировина односно адитива и од налаза приликом органолептичког
прегледа.</p>
	<p>
</p>
	<p>
*Службени гласник СРС, број 19/1976</p>
	<p>
</p>

<p>
Члан
7.*</p>

<p>
Кад овлашћена
организација удруженог рада за контролу и испитивање намирница или предмета
опште употребе, односно служба преко које радна организација врши исптивање
намирница или предмета опште употребе утврди да производи одговарају у свему
прописаним условима издаје потврду (атест) о здравственој исправности. Ова
потврда важи као доказ да је извршено обавезно испитивање намирница или премета
опште употребе у току њихове производње.</p>

<p>
Организација
удруженог рада која производи намирнице или предмете опште употребе на
индустријски начин не сме ставити у промет производе без потврде из става 1.
овог члана.</p>

<p>
</p>
	<p>
*Службени гласник СРС, број 19/1976</p>
	<p>
</p>

<p>
Члан
8.*</p>

<p>
Евиденција о
извршеним органолептичким и лабораторијским прегледима сировина и готових
производа води се у виду лабораторијског дневника, погонског дневника,
картотеке и сл., а садржи датум и бројеве контролисаних индустријских серија
готових проихзвода, датуме и налазе извршених испитивања, као и налоге
руководиоца производње издате на основу извршених испитивања. Евиденција мора
бити прилагођена природи производње и врсти намирнице односно предмета опште
употребе.</p>

<p>
Евиденцију из става
1. овог члана води организација удруженог рада која производи намирнице или
предмете опште употребе на индустријски начин, а књиге евиденције односно
картотека евиденције морају бити доступни органима инспекције надлежним за
вршење санитарног надзора.</p>

<p>
</p>
	<p>
*Службени гласник СРС, број 19/1976</p>
	<p>
</p>

<p>
Члан
9.*</p>

<p>
Овај правилник ступа
на снагу осмог дана од дана објављивања у „Службеном гласнику Социјалистичке
Републике Србије”.</p>

<p>
</p>
	<p>
*Службени гласник СРС, број 19/1976</p>
	<p>
</p>

<p>
Број 53-500/2-74-04</p>

<p>
У Београду, 19. фебруара
1974. године</p>

<p>
Републички секретар</p>

<p>
за здравље и социјалну</p>

<p>
политику </p>

<p>
др 
Ђорђе Јаковљевић, с.р.</p>



