





<p>На
основу члана 91. тачка 3. Закона о производњи наоружања и војне опреме
(„Службени лист СФРЈ“, бр. 30/79), савезни секретар за народну одбрану
прописује</p>

<p></p>

<p></p>

<p>ПРАВИЛНИК</p>

<p>


о одређивању елемената и начину вођења евиденције о капацитетима за производњу 
наоружања и војне опреме</p>

<p>„Службени
лист СФРЈ”, број 9 од 13. фебруара 1981.</p>

<p></p>

<p></p>

<p>Члан
1.</p>

<p>Елементима
капацитета за производњу наоружања и војне опреме, у смислу овог правилника,
сматрају се:</p>

<p>1) машине, уређаји и
постројења;</p>

<p>2) производни и
помоћни грађевински објекти;</p>

<p>3) специјални и
стандардни алати за производњу, монтажу, контролу и испитивање средстава
наоружања и војне опреме;</p>

<p>4) постројења
енергетике и флуида;</p>

<p>5) путеви, мостови,
железничка постројења, друмска и железничка превозна средства;</p>

<p>6) конструкциона и
технолошка документација за развој и производњу наоружања и војне опреме;</p>

<p>7) технички услови и
стандарди за развој, производњу и пријем средстава наоружања и војне опреме;</p>

<p>8) запослени кадар
који се искључиво бави развојем и производњом наоружања и војне опреме;</p>

<p>9) патенти, лиценце
и друга материјална права у области наоружања и војне опреме.</p>

<p></p>

<p>Члан
2.</p>

<p>Евиденција о
елементима капацитета из члана 1. овог правилника воде основне организације
удруженог рада које производе наоружање и војну опрему из члана 7. Закона о
производњи наоружања и војне опреме.</p>

<p></p>

<p>Члан
3.</p>

<p>Евиденција о
елементима капацитета за производњу наоружања и војне опреме води се на
јединственим обрасцима, који су законом утврђени за вођење евиденције о
основним средствима и другим деловима капацитета организације удруженог рада.</p>

<p></p>

<p>Члан
4. </p>

<p>Примерак попуњених и
оверених јединствених образаца на којима се води евиденција о елементима
капацитета за производњу наоружања и војне опреме чува се у организацији
удруженог рада.</p>

<p>Све промене
евидентираних капацитета за производњу наоружања и војне опреме, настале у току
једне пословне године, организације удруженог рада ће, по укслађивању стварног
стања са књиговодственим стањем редовним годишњим пописом (инвентаром), уносити
у свој примерак попуњених образаца.</p>

<p></p>

<p>Члан
5.</p>

<p>Савезни секретаријат
за народну одбрану у сарадњи са органима управљања и другим органима
организација удруженог рада које производе наоружање и војну опрему, врши
надзор над примењивањем одредаба овог правилника.</p>

<p>По извршеном надзору
из става 1. овог члана, Савезни секретаријат за народну одбрану указује на
утврђене неправилности, одређује рокове за њихово отклањање и о нађеном стању
саставља записник.</p>

<p>Надзор из става 1.
овог члана врши се по потреби, а најмање једанпут у две године, и то по
окончаном редовном годишњем попису (инвентару) елемената капацитета за
производњу наоружања и војне опреме.</p>

<p></p>

<p>Члан
6.</p>

<p>Овај правилник ступа
на снагу осмог дана до дана објављивања у „Службеном листу СФРЈ”.</p>

<p></p>

<p>Р. в. п. бр. 5</p>

<p>30. јануара 1981.
године</p>

<p>Београд</p>

<p>
Савезни секретар за</p>

<p>
народну одбрану</p>

<p>генерал армије,</p>

<p>
Никола Љубичић, с.
р.</p>

<p></p>



