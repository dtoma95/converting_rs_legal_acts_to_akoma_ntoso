





<p>На основу члана 50. тачка 5) Закона о
геолошким истраживањима („Службени гласник
РС“ број
44/95),</p>

<p>Министар надлежан за
послове геологије доноси</p>

<p></p>

<p></p>

<p>ПРАВИЛНИК</p>

	<p>
	о 
	садржини пројеката геолошких истраживања и елабората о резултатима геолошких 
	истраживања</p>

<p></p>

<p>„Службени
гласник РС", број 51 од 12. децембра 1996.</p>

<p></p>

<p></p>

<p>Члан
1.</p>

<p>Овим правилником
ближе се одређује садржина пројеката геолошких истраживања и елабората о
резултатима геолошких истраживања.</p>

<p></p>

<p>Члан
2.</p>

<p>Пројекат геолошких
истраживања (у даљем тексту: пројекат) садржи:</p>

<p>1) опште податке о
пројекту;</p>

<p>2) текстуални део и</p>

<p>3) графичку
документацију.</p>

<p></p>

<p>Члан
3.</p>

<p>Општи подаци о
пројекту обухватају:</p>

<p>1) назив пројекта и
предузећа, односно другог правног лица, које је пројекат урадило; потпис
главног пројектанта са леве и овлашћеног лица за заступљање предузећа са десне
стране, место и годину израде пројекта;</p>

<p>2) списак сарадника
на изради пројекта са својеручним потписима;</p>

<p>3) доказ да је
предузеће, односно друго правно лице, које је пројекат урадило, уписано у
судски регистар за пројектовање у области геолошких истраживања;</p>

<p>4) доказе да главни
пројектант у погледу стручне спреме и радног искуства испуњава законом
прописане услове.</p>

<p></p>

<p>Члан
4.</p>

<p>Текстуални део
пројекта садржи:</p>

<p>1) увод и пројектни
задатак;</p>

<p>2) опште податке о
истраженом простору;</p>

<p>3) преглед раније
извршених истраживања са резултатима истраживања и закључком о степену
истражености терена;</p>

<p>4) пројектна решења
процеса геолошких истраживања;</p>

<p>5) предмер са описом
и техничким условима извођења истражних радова;</p>

<p>6) динамику извођења
истражних радова;</p>

<p>7) предрачун
трошкова истраживања;</p>

<p>8) економско
образложење пројекта;</p>

<p>9) мере заштите на
раду и заштите од пожара при извођењу истражних радова;</p>

<p>10) мере заштите
животне средине;</p>

<p>11) садржај
пројекта, и</p>

<p>12) списак
литературе и фондовске документације.</p>

<p></p>

<p>Члан
5.</p>

<p>Увод садржи:</p>

<p>1) разлоге за израду
пројекта;</p>

<p>2) учеснике у изради
пројекта;</p>

<p>3) услове под којима
је пројекат урађен и</p>

<p>4) време израде
пројекта.</p>

<p>Пројектни задатак
садржи:</p>

<p>1) границе истражног
простора;</p>

<p>2) проблематику коју
треба решавати реализацијом пројекта;</p>

<p>3) циљ и намену
истраживања;</p>

<p>4) услове
истраживања и</p>

<p>5) очекиване
резултате.</p>

<p></p>

<p>Члан
6.</p>

<p>Општи подаци о
истражном простору садрже:</p>

<p>1) географски
положај истражног простора са називом листа или секције на којој се налази
истражни простор;</p>

<p>2) морфолошке и
хидрогеолошке карактеристике истражног простора;</p>

<p>3) климатске
прилике;</p>

<p>4) саобраћајне везе;</p>

<p>5) насељеност
истражног простора, и</p>

<p>6) податке о
историјским споменицима и другим објектима који су под заштитом државе.</p>

<p></p>

<p>Члан
7.</p>

<p>Преглед раније извршених
истраживања садржи:</p>

<p>1) историјат
истраживања;</p>

<p>2) преглед
примењених метода истраживања;</p>

<p>3) локације које су
истраживане;</p>

<p>4) обим и густину
истраживања за сваку од примењених метода.</p>

<p>На основу података
раније извршених истраживања даје се:</p>

<p>а) критички осврт на
примењену методологију истраживања, достигнути степен истражености и поузданост
расположивих података о извршним истраживањима;</p>

<p>б) кратак приказ
геолошких, металогенетских, минерагенетских, или угљоносних, или нафтоносних,
или хидрогеолошких, или инжењерскогеолошких карактеристика истражног простора;</p>

<p>в) показатељи
геолошко-економске оцене о перспективности истражног простора у целини или у
појединим његовим деловима у односу на лежишта минералних сировина
(енергетских, металичних, неметаличних, грађевинских материјала, подземних вода
- питких, минералних и термалних), или оцене подобности у односу на изградњу
објеката.</p>

<p></p>

<p>Члан
8.</p>

<p>Пројектна решења
процеса геолошких истраживања дају се за све врсте истражних радова и садрже
концепцију и методологију истраживања за упознавање и утврђивање:</p>

<p>1) геолошких
карактеристика истражног простора;</p>

<p>2) металогенетских
или минерагенетских, угљоносних или нафтоносних, геотермалних или
хидрогеолошких, односно инжењерскогеолошких карактеристика истражног простора и</p>

<p>3) класификацију и
категоризацију резерви минералних сировина.</p>

<p></p>

<p>Члан
9.</p>

<p>Концепцијска и
методолошка решења истраживања геолошких карактеристика истражног простора,
дају се за упознавање и утврђивање:</p>

<p>1) генетских и
литостратиграфских типова магматских, седиментних и метаморфних стена и</p>

<p>2) структурног
склопа појединих литостратиграфских типова стена и истражног простора у целини.</p>

<p></p>

<p>Члан
10.</p>

<p>Концепцијска и
методолошка решења истраживања металогенетских, или минерогенетских, или
угљеносних, или нафтоносних карактеристика истражног простора, дају се ради
упознавања и утврђивања:</p>

<p>1) перспективног
простора у погледу могућности за откривање лежишта минералних сировина у
истражном простору;</p>

<p>2) могућности
откривања лежишта минерланих сировина у границама издвојеног перспективног
простора,</p>

<p>3) генезе и фактора
контроле просторног размештаја лежишта минералних сировина (магматски,
структурни, литолошки и др);</p>

<p>4) карактеристика
лежишта, односно рудних тела на основу којих се она деле на групе и подгрупе;</p>

<p>5) величине и
сложености облика (морфолошких карактеристика рудних тела и лежишта);</p>

<p>6) припадност
одређеним генетским типовима, односно рудним формацијама;</p>

<p>7) минералошког
састава и његових карактеристика;</p>

<p>8) карактера
расподеле корисних и штетних компоненти и</p>

<p>9) захваћености пострудним
тектонским покретима.</p>

<p></p>

<p>Члан
11.</p>

<p>Концепцијска и
методолошка решења истраживања хидрогеолошких карактеристика истражног
простора, дају се за упознавање и утврђивање:</p>

<p>1) перспективног
подручја у погледу могућности за откривање лежишта подземних вода у истражном
простору;</p>

<p>2) просторног
положаја водоносне средине у којој се налази лежиште подземних вода;</p>

<p>3) хидрогеолошких
параметара и особина водоносне средине, а код затворених и полузатворених
лежишта и њихове повлате;</p>

<p>4) особина режима
подземних вода, које одређују њихову употребљивост и</p>

<p>5) количина
подземних вода и услова за њихову експлоатацију.</p>

<p></p>

<p>Члан
12.</p>

<p>Концепцијска и
методолошка решења истраживања инжењерскогеолошких карактеристика истражног
простора дају се за упознавање и утврђивање:</p>

<p>1) инжењерскогеолошких
особина терена;</p>

<p>2)
инжењерскогеолошких и техничких својстава стенских маса;</p>

<p>3) егзогеодинамичких
процеса и појава, узрока њиховог образовања, динамике развоја и могућности
санирања;</p>

<p>4)
инжењерскогеолошке класификације терена са становништа сеизмичке
микрорејонизације и подобности за изградњу;</p>

<p>5)
инжењерскогеолошких услова изградње објеката (насеља, путева, пруга, брана,
акумулација, аеродрома, тунела, мостова и др.) и</p>

<p>6) појава и лежишта
геолошких грађевинских материјала.</p>

<p></p>

<p>Члан
13.</p>

<p>Концепцијска и
методолошка решења истраживања за класификацију и категоризацију резерви
минералних сировина на истражном простору дају се ради упознавања:</p>

<p>1) лежишних услова,
залегања, простирања, величине, облика и грађе лежишта, односно рудних тела,
свих корисних и штетних минералних супстанци, њиховог међусобног односа и
просторне размештености;</p>

<p>2) хемијског
састава, физичко-хемијских, физичко-механичких и технолошких својстава
минералних сировина, као и могућности њихове примене;</p>

<p>3) тектонских,
готехничких (инжењерскогеолошких, инжењерскохидрогеолошких, геомеханичких) и
других параметара (гасоносност), који одређују услове извођења експлоатационих
радова, и</p>

<p>4) геолошких,
генетских, техничко-експлоатационих, технолошких, регионалних, тржишних и
друштвено-економских фактора и натурално вредносних показатеља, на основу којих
се врши класификација и категоризација резерви минералних сировина.</p>

<p></p>

<p>Члан
14.</p>

<p>Концепцијска и
методолошка решења истраживања за класификацију и категоризацију резерви
подзмних вода, дају се ради упознавања и утврђивања:</p>

<p>1) геолошке грађе
лежишта;</p>

<p>2) просторног
положаја и параметара водоносне средине;</p>

<p>3) издашности
водоносне средине и рејонизације према степену издашности;</p>

<p>4) квалитета и
режима подземних вода;</p>

<p>5) експлоатационих
могућности лежишта и појединих перспективних подручја;</p>

<p>6) хидрогеолошких и
хидротехничких услова захватања подземних вода и услова њихове санитарне
заштите.</p>

<p></p>

<p>Члан
15.</p>

<p>Предмер са описом и
техничким условима извођења истражних радова садржи:</p>

<p>1) најекономичније и
најрационалније варијанте концепције истраживања;</p>

<p>2) прецизно одређену
количину радова са дефинисаном микролокацијама сваког истражног рада на
истражном простору;</p>

<p>3) битне
конструктивне карактеристике сваког истражног рада (описно и графички);</p>

<p>4) детаљан опис
техничких услова израде сваког истражног рада и</p>

<p>5) локалне услове за
реализацију пројектованих истраживања (транспортне прилике, снабдевање
енергијом, снабдевање водом, смештајне и друге прилике).</p>

<p></p>

<p>Члан
16.</p>

<p>Динамика извођења
истражних радова садржи реално сагледано време укупног трајања пројектованих
истражних радова.</p>

<p>Ако се ради о
пројекту вишегодишњих истраживања, даје се динамика истражних радова по
годинама, односно фазама истраживања.</p>

<p></p>

<p>Члан
17.</p>

<p>Предрачун трошкова
истраживања садржи јединичне цене за сваки истражни рад на бази важеђих цена у
моменту пројектовања, истраживања или прогнозе цена у времену уговарања.</p>

<p></p>

<p>Члан
18.</p>

<p>Економско
образложење пројекта садржи упоредну анализу трошкова истраживања и економских
ефеката који се могу постићи правилним коришћењем резултата истраживања.</p>

<p>Економско
образложење из става 1. овог члана служи за сагледавање оправданости
истраживања.</p>

<p></p>

<p>Члан
19.</p>

<p>Мере заштите на
раду, заштите од пожара и заштите животне средине које је извођач истраживања
дужан да спроводи ради живота и здравља људи и имовине обавезан су прилог
пројекта геолошких истраживања.</p>

<p></p>

<p>Члан
20.</p>

<p>Садржај пројекта
истраживања обухвата називе поглавља садржаних у пројекту са ознаком броја
стране.</p>

<p></p>

<p>Члан
21.</p>

<p>Списак литературе и
фондовске документације садржи:</p>

<p>1) редни број
коришћеног материјала;</p>

<p>2) презиме и име
аутора, и назив пројектне организације;</p>

<p>3) назив рада и
годину објављивања, односно израде;</p>

<p>4) назив извођача,
односно предузећа, односно другог правног лица у чијем се фонду налази коришћена
документација.</p>

<p></p>

<p>Члан
22.</p>

<p>Графичка
документација садржи:</p>

<p>1) прегледну
географску карту размера до 1:100.000 са уцртаним границама истражног простора;</p>

<p>2) геолошку,
хидрогеолошку или инжењерскогеолошку карту ширег подручја истражног простора
размера до 1:25.000 са уцртаним пројектованим истражним радовима;</p>

<p>3) геолошке планове
и профиле размера до 1:5.000 за подземне рударске просторије са уцртаним
пројектованим истражним радовима и прогнозним резултатима и</p>

<p>4) синтетизован
графички приказ раније извршених геолошких, хидрогеолошких и
инжењерскогеолошких истраживања у погодној размери.</p>

<p></p>

<p>Члан
23.</p>

<p>Кад се врши измена и
допуна пројеката геолошких истраживања чија је реализација у току, израђује се
допуна пројекта која садржи образложење пројектних решења за која се врши
измена и допуна, измене пројектног решења процеса геолошких истраживања и
одговарајућу графичку документацију.</p>

<p></p>

<p>Члан
24.</p>

<p>Елаборат о
резултатима геолошких истраживања (у даљем тексту: елаборат) садржи:</p>

<p>1) опште податке о
елаборату;</p>

<p>2) текстуални део
елабората;</p>

<p>3) графичку
документацију и</p>

<p>4) документациони
материјал.</p>

<p></p>

<p>Члан
25.</p>

<p>Општи подаци о
елаборату обухватају:</p>

<p>1) назив елабората и
назив предузећа, односно другог правног лица које је елаборат урадило, потпис
аутора елабората са леве стране и потпис овлашћеног лица у предузећу са десне
стране, место и годину израде елабората;</p>

<p>2) списак сарадника
на изради елабората са својеручним потписом;</p>

<p>3) доказе да је
предузеће, односно друго правно лице уписано у судски регистар за израду
елабората о резлутатима геолошких истраживања;</p>

<p>4) докази да аутор
елабората у погледу стручне спреме и радног искуства испуњава законом прописане
услове.</p>

<p></p>

<p>Члан
26.</p>

<p>Текстуални део
елабората садржи:</p>

<p>1) увод;</p>

<p>2) циљ и начин
истраживања;</p>

<p>3) геолошке
карактеристике истражног простора;</p>

<p>4) истражне радове;</p>

<p>5) испитивање
квалитета;</p>

<p>6) приказ резерви;</p>

<p>7) техно-економску
оцену.</p>

<p></p>

<p>Члан
27.</p>

<p>Увод садржи:</p>

<p>1) опште податке о
истражном простору;</p>

<p>2) време у коме су
истраживања изведена;</p>

<p>3)
морфолошко-хидрогеолошке и климатске карактеристике подручја;</p>

<p>4) преглед раније
извршених истраживања са краћим прегледом резултата истраживања и степеном
истражености, и</p>

<p>5) геолошке
карактеристике ширег подручја.</p>

<p></p>

<p>Члан
28.</p>

<p>Циљ и начин
истраживања садржи:</p>

<p>1) проблематику
истраживања која је решевана на основу пројекта;</p>

<p>2) циљ и намену
истраживања;</p>

<p>3) услове и начин
истраживања.</p>

<p></p>

<p>Члан
29.</p>

<p>Геолошке
карактеристике истражног простора садрже:</p>

<p>1) геолошку грађу и
тектонику;</p>

<p>2) генезу лежишта;</p>

<p>3) хидрогеолошке
карактеристике;</p>

<p>4)
инжињерскогеолошке карактеристике.</p>

<p></p>

<p>Члан
30.</p>

<p>Истражни радови
садрже:</p>

<p>1) концепцијска и
методолошка решења истраживања металогенетских или минерогенетских, угљеносних
или нафтоносних карактеристика истражног простора;</p>

<p>2) концепцијска и
методолошка решења истраживања геолошких карактеристика истражног простора;</p>

<p>3) концепцијска и
методолошка решења истраживања хидрогеолошких карактеристика истражног
простора;</p>

<p>4) концепцијска и
методолошка решења истраживања инжињерскогеолошких карактеристика истражног
простора;</p>

<p>5) концепцијска и
методолошка решења истраживања за класификацију и категоризацију резерви
минералних сировина на истражном простору;</p>

<p>6) концепцијска и
методолошка решења истраживања за квалификацију и категоризацију резерви
подземних вода;</p>

<p>7) детаљна разрада
концепцијских и методолошких решења за поједине врсте истраживања дата су у
одељку за израду пројеката геолошких истраживања;</p>

<p>8) методе
истраживања и</p>

<p>9) опис истражних
права.</p>

<p></p>

<p>Члан
31.</p>

<p>Истраживање
квалитета садржи:</p>

<p>1) методе
опробавања;</p>

<p>2) резлутате
лабораторијских и технолошких истраживања и</p>

<p>3) оцену резултата
испитивања квалитета.</p>

<p></p>

<p>Члан
32.</p>

<p>Приказ резерви
садржи:</p>

<p>1) методе прерачуна
резерви и приказ поступка прорачунавања;</p>

<p>2) приказ резерви
минералних сировина;</p>

<p>3) приказ резерви
подземних вода и</p>

<p>4) табеларни преглед
геолошких резерви.</p>

<p></p>

<p>Члан
33.</p>

<p>Техно-економска
оцена садржи:</p>

<p>1) геолошке,
генетске, техничко-експлотационе, технолошке, регионалне, тржишне, еколошке и
друштвено-економске факторе;</p>

<p>2) натуралне и
вредносне показатеље и</p>

<p>3)
геолошко-економску оцену резултата истраживања.</p>

<p></p>

<p>Члан
34.</p>

<p>Графичка
документација садржи:</p>

<p>1) прегледану
геолошку карту размера до 1:100.000 са уцртаним истражним простором;</p>

<p>2) геолошку,
хидрогеолошку или инжињерскогеолошку карту ширег подручја истражног простора
размера до 1:25.000 (100.000);</p>

<p>3) геолошку, хидрогеолошку
или инжињерскогеолошку карту истражног простора са уцртаним истражним радовима
размера до 1:25.000;</p>

<p>4) геолошке,
хидрогеолошке или инжињерскогеолошке профиле истражних радова размера до
1:5.000;</p>

<p>5) карте и профили
за прорачун рудних резерви размера до 1:1.000 и</p>

<p>6) карте опробавања
размера 1:1.000.</p>

<p></p>

<p>Члан
35.</p>

<p>Документациони
материјал садржи:</p>

<p>1) резлутате
хемијских, минералошких, седиментолошких и других истраживања значајних за
подручје истраживања;</p>

<p>2) резултате
хидрогеолошких, инжињерскогеолошких, геомеханичких, геофизичких и др.
истраживања и</p>

<p>3) резултате
полуиндустријских и индустријских истраживања минералних сировина, резултате
осматрања и тестирања водних објеката и геолошких процеса.</p>

<p></p>

<p>Члан
36.</p>

<p>Овај правилник ступа
на снагу осмог дана, од дана објављивања у „Службеном гласнику Републике
Србије".</p>

<p></p>

<p></p>

<p>Број
110-00-019/96-09</p>

<p>У Београду,
26. новембра 1996. године</p>

<p>Министар,</p>

<p>проф. др 
Драган
Костић, с.р.</p>

<p></p>



