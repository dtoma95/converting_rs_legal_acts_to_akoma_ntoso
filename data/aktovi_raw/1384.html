


	
	Zakon

	


	
			<p>На основу члана 47. став 7. Закона о електронском документу, електронској идентификацији и услугама од поверења у електронском пословању („Службени гласник РС”, број 94/17), </p>
			<p>Министар трговине, туризма и телекомуникација доноси</p>
			<p>ПРАВИЛНИК </p>
			<p>о Регистру квалификованих средстава за креирање електронских потписа и електронских печата</p>
			<p>"Службени гласник РС", број 31 од 27. априла 2018.</p>
			<p>Предмет</p>
			<p>Члан 1. </p>
			<p>Овим правилником прописује се садржај и начин вођења Регистра квалификованих средстава за креирање електронских потписа и електронских печата (у даљем тексту: Регистар), начин подношења захтева за упис у Регистар, потребна документација уз захтев и образац захтева.</p>
			<p>Регистар води министарство надлежно за послове информационог друштва (у даљем тексту: Министарство).</p>
			<p>Садржај Регистра</p>
			<p>Члан 2.</p>
			<p>Регистар садржи следеће податке:</p>
			<p>1) редни број уписа у Регистар;</p>
			<p>2) назив средства за креирање електронских потписа односно печата (у даљем тексту: средство);</p>
			<p>3) подаци о подносиоцу захтева:</p>
			<p>(1) пословно име произвођача,</p>
			<p>(2) пословно име заступника произвођача или увозника средства, уколико захтев подноси заступник произвођача или увозник средства,</p>
			<p>(3) седиште подносиоца захтева (улица и број, место, поштански број и држава);</p>
			<p>4) врста средства:</p>
			<p>(1) средство за креирање електронског потписа,</p>
			<p>(2) средство за креирање електронског печата;</p>
			<p>5) напомена о начину коришћења средства, уколико је предвиђено да се средство користи путем услуге управљања квалификованим средством за креирање електронског потписа односно печата;</p>
			<p>6) назив тела за оцену усаглашености средстава за креирање квалификованог електронског потписа односно печата (у даљем тексту: именовано тело);</p>
			<p>7) подаци о потврди о усаглашености средства, односно извештају о оцени усаглашености средства (у даљем тексту: извештај о оцени усаглашености), и то:</p>
			<p>(1) датум издавања извештај о оцени усаглашености средства, </p>
			<p>(2) документ извештаја о оцени усаглашености средства, </p>
			<p>(3) број извештаја о оцени усаглашености, </p>
			<p>(4) број повлачења извештаја о усаглашености,</p>
			<p>(5) датум повлачења извештаја о оцени усаглашености;</p>
			<p>8) други признати начин оцене усаглашености у складу са чланом 30.3 Уредбе Европског парламента и Савета Европске уније број 910/2014 од 23. јула 2014. године о електронској идентификацији и услугама од поверења за електронске трансакције на унутрашњем тржишту, која замењује Директиву 1999/93/EC (у даљем тексту: Уредба eIDAS);</p>
			<p>9) подаци о извештају о усаглашености у складу са CC (Common Criteria), уколико постоји:</p>
			<p>(1) број извештаја о усаглашености у складу са CC (Common Criteria), уколико постоји,</p>
			<p>(2) назив тела које је издало извештај у усаглашености у складу са CC (Common Criteria),</p>
			<p>(3) датум издавања извештаја о усаглашености у складу са CC (Common Criteria), уколико постоји,</p>
			<p>(4) документ извештаја о усаглашености у складу са CC (Common Criteria);</p>
			<p>10) број решења о упису у Регистар;</p>
			<p>11) датум уписа у Регистар;</p>
			<p>12) основ уписа у Регистар, који може да буде:</p>
			<p>(1) оцена о усаглашености средства од стране тела за оцену усаглашености средстава за креирање квалификованог електронског потписа односно печата (у даљем тексту: именовано тело),</p>
			<p>(2) преузимања из списка из члана 31. Уредбе eIDAS као SSCD (Secure signature creation device),</p>
			<p>(3) преузимања из списка из члана 31. Уредбе eIDAS као QSCD (Qualified electronic signature creation device),</p>
			<p>(4) на основу члана 46. став 5. Закона о електронском документу, електронској идентификацији и услугама од поверења у електронском пословању;</p>
			<p>13) подаци у упису промена у Регистар и то:</p>
			<p>(1) број решења о упису промена у Регистар,</p>
			<p>(2) датум уписа промена у Регистар;</p>
			<p>14) подаци о брисању из Регистра и то: </p>
			<p>(1) број решења о брисању из Регистра,</p>
			<p>(2) датум брисања из Регистра.</p>
			<p>У Регистар се уписују све промене података из става 1. овог члана.</p>
			<p>У Регистар квалификованих средстава за креирање електронских потписа и електронских печата уписују се и квалификована средства за креирање електронског потписа и електронског печата са списка који, према члану 31. Уредбе eIDAS, објављује Европска комисија.</p>
			<p>Начин вођења Регистра и начин објављивања података из Регистра</p>
			<p>Члан 3. </p>
			<p>Регистар се води у папирном и електронском облику. </p>
			<p>Регистар у електронском облику јавно је доступна на Интернет страни Министарства. </p>
			<p>Регистар у електронском облику потписује се напредним електронским потписом министарства.</p>
			<p>Начин подношења захтева</p>
			<p>Члан 4. </p>
			<p>Захтев за упис у Регистар (у даљем тексту: захтев) подноси се Министарству, електронским путем, на Обрасцу 1, који је одштампан уз овај правилник и чини његов саставни део, и који се објављује на Интернет страни Министарства.</p>
			<p>Захтев из става 1. овог члана и документација која се прилаже уз захтев достављају се у форми електронског документа у оригиналу или у форми овереног дигитализованог акта, у складу са Законом о електронском документу, електронској идентификацији и услугама од поверења у електронском пословању (у даљем тексту: Закон), на електронску адресу Министарства. </p>
			<p>Захтев се може поднети и писаним путем, непосредно или поштом, на Обрасцу 1, а документација која се прилаже уз захтев подноси се у оригиналу или се прилаже копија оверена од стране надлежног органа.</p>
			<p>Потребна документација уз захтев </p>
			<p>Члан 5.</p>
			<p>Подносилац уз Захтев прилаже:</p>
			<p>1) потврду о усаглашености, односно извештај о оцени усаглашености средства издат од стране именованог тела;</p>
			<p>2) потврду о уплаћеној административној такси, у складу са законом који уређује републичке административне таксе.</p>
			<p>Промена података уписаних у Регистар</p>
			<p>Члан 6.</p>
			<p>Захтев за промену података уписаних у Регистар подноси се, у року од осам дана од дана настанка промене, на Обрасцу 2, који је одштампан уз овај правилник и чини његов саставни део и који се објављује на Интернет страни Министарства, на начин из члана 4. овог правилника.</p>
			<p>Датум уписа у Регистар</p>
			<p>Члан 7.</p>
			<p>Упис средства у Регистар Министарство врши на дан доношења решења о упису у Регистар.</p>
			<p>Завршна одредба</p>
			<p>Члан 8.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p>Број 110-00-19/2018-12</p>
			<p>У Београду, 11. априла 2018. године</p>
			<p>Министар,</p>
			<p>др Расим Љајић, с.р.</p>
			<p>Прилози</p>
			<p>
			Образац 
			1 - Захтев за упис у регистар квалификованих средстава за креирање 
			електронских потписа и електронских печата</p>
			<p>
			Образац 
			2 - захтев за промену података уписаних у регистар квалификованих 
			срестава за креирање електронских потписа и електронских печата</p>
	

