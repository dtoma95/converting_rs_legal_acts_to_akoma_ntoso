


	
	Zakon

	


	
				<p></p>
				<p>На основу члана 35. став 9. Закона о заштити и одрживом коришћењу рибљег фонда („Службени гласник РС”, број 128/14), </p>
				<p>Mинистар пољопривреде и заштите животне средине доноси</p>
				<p></p>
				<p>ПРАВИЛНИК</p>
				<p>о садржини обрасца годишње дозволе за привредни риболов</p>
				<p>"Службени гласник РС", број 56 од 26. јуна 
				2015.</p>
				<p></p>
				<p>Члан 1.</p>
				<p>Овим правилником прописује се садржина обрасца годишње дозволе за привредни риболов.</p>
				<p>Члан 2.</p>
				<p>Садржина обрасца годишње дозволе за привредни риболов дата је у Обрасцу Д-1, који је одштампан уз овај правилник и чини његов саставни део.</p>
				<p>Образац Д-1 из става 1. овог члана садржи: серијски број дозволе, простор за холограмску заштиту, текст: „Република Србија”, назив рибарског подручја, назив корисника рибарског подручја, назив реке и km речног тока, текст: „Дозвола за привредни риболов за _____годину”, датум издавања дозволе, број уговора, име и презиме, место и адресу пребивалишта привредног рибара, јединствени матични број грађана (ЈМБГ), место за фотографију привредног рибара величине 30 x 35 mm, број у регистру привредних рибара, простор за печат корисника и потпис одговорног лица.</p>
				<p>Члан 3.</p>
				<p>Образац Д-1 је из става 2. овог члана величине 98 x 68 mm, одштампан је црним словима на тврдој хартији беле боје и пластифициран је.</p>
				<p>Члан 4.</p>
				<p>Даном почетка примене овог правилника престаје да важи Правилник о садржини обрасца годишње дозволе за привредни риболов („Службени гласник РС”, број 73/10).</p>
				<p>Члан 5.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2016. године.</p>
				<p>Број 119-01-153/2015-17</p>
				<p>У Београду, 9. јуна 2015. године</p>
				<p>Министар,</p>
				<p>проф. др Снежана Богосављевић Бошковић, с.р.</p>
				<p></p>
				<p>Прилози<img src="http://www.pravno-informacioni-sistem.rs/SlGlasnikPortal/slike/img4.gif&amp;doctype=reg&amp;abc=cba&amp;eli=true&amp;eliActId=418903&amp;regactid=418903" style="float: left"></img></p>
	

