


	
	Zakon


	
				<p>На основу члана 21. став 3. и члана 25. став 1. тачка 11) Закона о спречавању допинга у спорту („Службени гласник РС”, број 111/14) и члана 15. став 1, тачка 11) Статута Антидопинг агенције („Службени гласник РС”, број 139/14), </p>
				<p>Управни одбор Антидопинг агенције Републике Србије, на седници 10. марта 2017. године, доноси </p>
				<p>ОДЛУКУ</p>
				<p>о утврђивању висине такси у 2018. години</p>
				<p>"Службени гласник РС", број 23 од 13. марта 
				2017.</p>
				<p>Утврђују се следећи износи висине такси за јавне услуге које пружа Антидопинг агенција Републике Србије, у 2018. години:</p>
				<p>– допинг контрола спортисте – 45.000 динара;</p>
				<p>– допинг контрола коња у галопу и касу – 50.000 динара;</p>
				<p>– допинг контрола коња у олимпијским и ФЕИ дисциплинама коњичког спорта – 55.000 динара;</p>
				<p>– анализе суплемената на контаминираност допинг средствима у акредитованим лабораторијама Светске антидопинг агенције – 70.000 динара;</p>
				<p>– издавање маркице за тестирани суплемент – 5 динара по маркици до 1.000 маркица, односно 4 динара по маркици до 5.000 маркица, 3 динара до 10.000 маркица и 2 динара преко 10.000 маркица;</p>
				<p>– вођење поступка утврђивања одговорности за повреду антидопинг правила – 5.000 динара.</p>
				<p>Висина такси је формирана на основу овлашћења Антидопинг агенције Републике Србије из Закона о спречавању допинга у спорту, а у складу са одредбама Закона о буџетском систему и Правилника о методологији и начину утврђивања трошкова пружања јавне услуге. </p>
				<p>Одлука се објављује „Службеном гласнику Републике Србије”.</p>
				<p>Број 3-0310-8</p>
				<p>У Београду, 10. марта 2017. године</p>
				<p>Председник Управног одбора,</p>
				<p>др Валентина Милеуснић, с.р.</p>
	

