





	
		Редакцијски пречишћен текст

<p></p>
	<p></p>
	<p>
	На
основу члана 160. став 1. тачка 2) Закона о пензијском и инвалидском осигурању
(„Службени гласник РС”, бр. 34/03, 64/04 – УС, 84/04 – др. закон, 85/05, 101/05
– др. закон и 63/06 – УС),</p>

<p>
Управни
одбор Републичког фонда за пензијско и инвалидско осигурање, на седници одржаној
14. марта 2008. године, донео је</p>

<p>
</p>

<p>
ПРАВИЛНИК</p>

<p>
о организацији Републичког
фонда за пензијско и инвалидско осигурање</p>

<p>
„Службени гласник
РС“, бр.
29 
од
21 марта 2008, 
105 од 18. децембра 2015</p>

<p>
</p>

<p></p>

<p>
I. ОПШТЕ ОДРЕДБЕ</p>

<p>
</p>

<p>
Члан 1.</p>

<p>
Овим
правилником уређују се надлежност, називи, подручја и седишта организационих јединица
Републичког фонда за пензијско и инвалидско осигурање (у даљем тексту: Фонд), руковођење
организационим јединицама Фонда, врсте унутрашњих јединица и услови за њихово образовање.
</p>

<p>
</p>

<p>
</p>

<p>
Члан 2.</p>

<p>
Ради
обезбеђивања законитог, непосредног, ефикасног и рационалног остваривања права из
обавезног пензијског и инвалидског осигурања и обављања других послова спровођења
пензијског и инвалидског осигурања, у Фонду су образоване организационе једнице:</p>

<p>
1)
Дирекција Фонда са седиштем у Београду и Службом Дирекције Фонда са седиштем у Приштини;</p>

<p>
2)
Дирекција Покрајинског фонда са седиштем у Новом Саду;</p>

<p>
3)
Филијала за град Београд са службама Филијале и испоставама за општине на територији
града Београда;</p>

<p>
4)
филијале са службама филијала и испоставама за територију једне или више општина,
односно градова.</p>

<p>
</p>

<p>
</p>

<p>
Члан 3.</p>

<p>
Управне,
аналитичке, финансијске, административне, техничке и друге послове утврђене законом,
Статутом и другим актима Фонда обављају запослени у организационим јединицама Фонда
из члана 2. овог правилника, који чине стручну службу Фонда.</p>

<p>
II. НАДЛЕЖНОСТ ОРГАНИЗАЦИОНИХ
ЈЕДИНИЦА ФОНДА</p>

<p>
</p>

<p>
1. Дирекција Фонда</p>

<p>
</p>

<p>
Члан 4.</p>

<p>
Дирекција
Фонда:</p>

<p>
1) обезбеђује
јединствену примену прописа о пензијском и инвалидском осигурању;</p>

<p>
2) пружа
стручну помоћ филијалама, службама филијала и испоставама у обављању послова у вези
са решавањем о правима из пензијског и инвалидског осигурања, пензијским стажом
и утврђивањем својства осигураника (у даљем тексту: права из пензијског и инвалидског
осигурања);</p>

<p>
3) решава
о правима из пензијског и инвалидског осигурања у другом степену, односно и у првом
степену када се ради о примени међународних уговора о социјалном осигурању, изузев
међународних уговора закључених са државама које су, као републике, биле у саставу
СФР Југославије;</p>

<p>
4) обавља
ревизију решења о правима из пензијског и инвалидског осигурања донетих у првом
степену;</p>

<p>
5) прати
европску регулативу и закључивање билатералних и мултилатералних уговора у области
социјалног осигурања;</p>

<p>
6) обавља
послове припреме и израде материјала који служе за преговоре са иностраним носиоцима
социјалног осигурања;</p>

<p>
7) обавља
послове у вези са утврђивањем радних места, односно послова на којима се стаж осигурања
рачуна са увећаним трајањем;</p>

<p>
8) утврђује
обавезе Републике Србије према Фонду, за права из пензијског и инвалидског осигурања
остварена под повољнијим условима у односу на услове утврђене Законом о пензијском
и инвалидском осигурању (у даљем тексту: Закон);</p>

<p>
9) устројава,
организује и контролише матичну евиденцију о осигураницима и корисницима права у
филијалама и води евиденције прописане Законом;</p>

<p>
10) организује
и обавља интерну контролу спровођења пензијског и инвалидског осигурања;</p>

<p>
11) обезбеђује
јединствену примену информационих технологија у спровођењу система обавезног пензијског
и инвалидског осигурања;</p>

<p>
12) врши
електронску обраду података у јединственом информационом систему;</p>

<p>
13) обавља
вештачење медицинских чињеница од значаја за остваривање права из пензијског и инвалидског
осигурања у првостепеном и другостепеном поступку;</p>

<p>
14) обавља
контролу налаза, мишљења и оцене органа вештачења датих у првостепеном и другостепеном
поступку;</p>

<p>
15) обавља
послове функционалне дијагностике ради провере медицинске документације на којој
се заснивају налази, мишљења и оцене органа вештачења;</p>

<p>
16) обавља
послове преиспитивања налаза, мишљења и оцене органа вештачења по службеној дужности;</p>

<p>
17) припрема
годишњи програм рада Фонда и прати његово спровођење;</p>

<p>
18) припрема
предлог аката Фонда у складу са законом;</p>

<p>
19) припрема
и прати реализацију финансијског плана Фонда и израђује анализе и извештаје у вези
са остваривањем финансијског плана;</p>

<p>
20) прати
и анализира функционисање система пензијског и инвалидског осигурања и даје иницијативе
за његово унапређење и развој;</p>

<p>
21) обавља
статистичка, актуарска и друга истраживања у области пензијског и инвалидског осигурања;</p>

<p>
22) води
приходе по рачунима за Фонд, врши исплату пензија и новчаних накнада, преноси средства
Служби Дирекције Фонда у Приштини, Дирекцији Покрајинског фонда и филијалама, врши
усклађивања књиговодствене евиденције, обраду и обједињавање биланса филијала и
израђује годишњи рачун Фонда;</p>

<p>
23) обезбеђује
јединствену примену прописа којима се уређује буџетски систем;</p>

<p>
24) организује
и врши ревизију финансијског пословања Фонда;</p>

<p>
25) обавља
послове у вези са друштвеним стандардом корисника пензија;</p>

<p>
26) врши
електронску обраду документације Фонда;</p>

<p>
27) обавља
послове правног промета и заступања Фонда;</p>

<p>
28) обавља
послове писарнице, опште и техничке послове;</p>

<p>
29) обавља
послове управљања људским ресурсима, обазбеђује оспособља-вање и усавршавање запослених
у Фонду, као и остваривање права и обавеза запослених из радног односа;</p>

<p>
30) обавља
послове у вези са безбедношћу и здрављем на раду;</p>

<p>
31) обавља
послове јавних набавки;</p>

<p>
32) обезбеђује
јединствену примену прописа у вези са располагањем и коришћењем имовине Фонда;</p>

<p>
33) обавља
послове у вези са информисањем и јавношћу рада Фонда;</p>

<p>
34) обавља
и друге послове одређене законом, општим и другим актима Фонда.</p>

<p>
Послови
Дирекције Фонда из става 1. тач. 1, 6, 10, 11, 17, 18, 19, 20, 21, 23. и 32. овог
члана обављају се у сарадњи са Дирекцијом Покрајинског фонда.</p>

<p>
Члан 5.</p>

<p>
Дирекција
Фонда усмерава и усклађује рад филијала и Покрајинског фонда.</p>

<p>
У обављању
послова из делокруга Фонда организационе јединице су дужне да поступају по упутствима,
инструкцијама и другим налозима Дирекције Фонда. </p>

<p>
1.1. Служба Дирекције
Фонда</p>

<p>
</p>

<p>
Члан 6.</p>

<p>
Служба
Дирекције Фонда обавља послове на територији АП Косово и Метохија:</p>

<p>
1) пружа
стручну помоћ филијалама, службама филијала и испоставама у обављању послова у вези
са решавањем о правима из пензијског и инвалидског осигурања;</p>

<p>
2) обавља
послове у вези са решавањем о правима из пензијског и инвалидског осигурања у другом
степену, односно и у првом степену када се ради о примени међународних уговора о
социјалном осигурању, изузев међународних уговора закључених са државама које су,
као републике, биле у саставу СФР Југославије;</p>

<p>
3) утврђује
обавезе Републике Србије према Фонду за права из пензијског и инвалидског осигурања
остварена под повољнијим условима у односу на услове утврђене Законом; </p>

<p>
4) обавља
послове матичне евиденције о осигураницима и корисницима права и води евиденције
прописане Законом;</p>

<p>
5) врши
електронску обраду података у јединственом информационом систему;</p>

<p>
6) обавља
вештачење медицинских чињеница од значаја за остваривање права из пензијског и инвалидског
осигурања у првостепеном и другостепеном поступку;</p>

<p>
7) води
приходе по рачунима за Фонд, врши исплату пензија и новчаних накнада, преноси средства
филијалама, врши усклађивања књиговодствене евиденције, обраду и обједињавање биланса
филијала; </p>

<p>
8) обавља
послове заступања по овлашћењу директора Фонда;</p>

<p>
9) обавља
и друге послове у складу са законом, општим и другим актима Фонда.</p>

<p>
2. Дирекција Покрајинског
фонда</p>

<p>
</p>

<p>
Члан 7.</p>

<p>
Дирекција
Покрајинског фонда обавља послове на територији АП Војводина:</p>

<p>
1) пружа
стручну помоћ филијалама, службама филијала и испоставама у обављању послова у вези
са решавањем о правима из пензијског и инвалидског осигурања; </p>

<p>
2) решава
о правима из пензијског и инвалидског осигурања у другом степену, односно и у првом
степену када се ради о примени међународних уговора о социјалном осигурању, изузев
међународних уговора закључених са државама које су, као републике, биле у саставу
СФР Југославије;</p>

<p>
3) обавља
ревизију решења о правима из пензијског и инвалидског осигурања донетих у првом
степену; </p>

<p>
4) утврђује
обавезе Републике Србије према Фонду, за права из пензијског и инвалидског осигурања
остварена под повољнијим условима у односу на услове утврђене Законом; </p>

<p>
5) устројава,
организује и контролише матичну евиденцију о осигураницима и корисницима права у
филијалама и води евиденције прописане Законом;</p>

<p>
6) врши
електронску обраду података у јединственом информационом систему;</p>

<p>
7) обавља
вештачење медицинских чињеница од значаја за остваривање права из пензијског и инвалидског
осигурања у првостепеном и другостепеном поступку; </p>

<p>
8) води
приходе по рачунима за Фонд, врши исплату пензија и новчаних накнада, преноси средства
филијалама, врши усклађивања књиговодствене евиденције, обраду и обједињавање биланса
филијала; </p>

<p>
9) обавља
послове у вези са информисањем и јавношћу рада Фонда;</p>

<p>
10) обавља
послове заступања по овлашћењу директора Фонда;</p>

<p>
11) обавља
послове писарнице, опште и техничке послове;</p>

<p>
12) обавља
послове управљања људским ресурсима, обезбеђује оспособљавање и усавршавање запослених
у Покрајинском фонду, као и остваривање права и обавеза запослених из радног односа;</p>

<p>
13) обавља
послове у вези са друштвеним стандардом корисника пензија;</p>

<p>
14) обавља
послове у вези са безбедношћу и здрављем на раду;</p>

<p>
15) обавља
послове у вези са јавним набавкама;</p>

<p>
16) обавља
и друге послове у складу са законом, општим и другим актима Фонда.</p>

<p>
Дирекција
Покрајинског фонда координира рад филијала на територији АП Војводина у складу са
Статутом и другим актима Фонда.</p>

<p>
3. Филијала</p>

<p>
</p>

<p>
Члан 8.</p>

<p>
Филијала
за град Београд, односно филијала:</p>

<p>
1) прима
пријаве, одјаве и пријаве о променама у осигурању за осигуранике, пријаве и одјаве
за обвезнике плаћања доприноса, пријаве података за утврђивање стажа осигурања,
зарада, накнаде зарада и основица осигурања, као и пријаве о уплати доприноса по
основу уговорене накнаде и висини те накнаде;</p>

<p>
2) проверава
тачност података у пријавама, уноси податке у матичну евиденцију и обавља друге
послове од значаја за устројавање и вођење матичне евиденције;</p>

<p>
3) решава
у првом степену о правима из пензијског и инвалидског осигурања и правима из пензијског
и инвалидског осигурања применом међународних уговора о социјалном осигурању закључених
са државама које су, као републике, биле у саставу СФР Југославије;</p>

<p>
4) обавља
послове претходне контроле првостепених решења;</p>

<p>
5) обавља
део послова у вези са утврђивањем радних места, односно послова на којима се стаж
осигурања рачуна са увећаним трајањем;</p>

<p>
6) обавља
стручне и административне послове у вези са вештачењем медицинских чињеница од значаја
за остваривање права из пензијског и инвалидског осигурања у првом степену;</p>

<p>
7) врши
обрачун доприноса када се својство осигураника утврђује по истеку рокова за подношење
пријаве на осигурање, односно када допринос није утврђен и наплаћен од стране органа
надлежног за послове јавних прихода;</p>

<p>
8) пружа
стручну помоћ осигураницима и корисницима права из пензијског и инвалидског осигурања;</p>

<p>
9) обавља
послове у вези са повраћајем више уплаћеног доприноса изнад највише основице прописане
законом;</p>

<p>
10) обавља
послове исплате пензија и новчаних накнада, као и послове у вези са трошковима везаним
за пословање Фонда;</p>

<p>
11) обавља
одређене књиговодствено-финансијске послове;</p>

<p>
12) обавља
послове заступања по овлашћењу директора Фонда;</p>

<p>
13) прикупља
и обрађује статистичке податке у складу са програмима статистичких истраживања;</p>

<p>
14) обавља
послове писарнице, опште и техничке послове;</p>

<p>
15) обавља
послове из области радних односа;</p>

<p>
16) обавља
послове у вези са безбедношћу и здрављем на раду;</p>

<p>
17) обавља
послове у вези са друштвеним стандардом корисника пензија, осим Филијале за град
Београд;</p>

<p>
18) обавља
и друге послове утврђене законом, општим и другим актима Фонда.</p>

<p>
3.1. Служба филијале</p>

<p>
</p>

<p>
Члан 9.</p>

<p>
Служба
филијале:</p>

<p>
1) прима
пријаве, одјаве и пријаве о променама у осигурању за осигуранике, пријаве и одјаве
за обвезнике плаћања доприноса, пријаве података за утврђивање стажа осигурања,
зарада, накнаде зарада и основица осигурања, као и пријаве о уплати доприноса по
основу уговорене накнаде и висини те накнаде;</p>

<p>
2) проверава
тачност података у пријавама, уноси податке у матичну евиденцију и обавља друге
послове од значаја за устројавање и вођење матичне евиденције;</p>

<p>
3) обавља
послове у вези са решавањем у првом степену о правима из пензијског и инвалидског
осигурања и правима из пензијског и инвалидског осигурања применом међународних
уговора о социјалном осигурању закључених са државама које су, као републике, биле
у саставу СФР Југославије;</p>

<p>
4) пружа
стручну помоћ осигураницима и корисницима права из пензијског и инвалидског осигурања;</p>

<p>
5) обавља
послове у вези са исплатом пензија и новчаних накнада;</p>

<p>
6) обавља
и друге поверене послове из надлежности филијале.</p>

<p>
У Служби
Филијале за град Београд, поред послова из става 1. овог члана, обављају се и послови
претходне контроле првостепених решења, одређени књиговодствено-финансијски послови,
послови из области радних односа и безбедности и здравља на раду.</p>

<p>
3.2. Испостава</p>

<p>
</p>

<p>
Члан 10.</p>

<p>
Испостава:</p>

<p>
1) обавља
послове пријема захтева и комплетирања документације по захтевима за остваривање
права из пензијског и инвалидског осигурања;</p>

<p>
2) прима
пријаве, одјаве и пријаве о променама у осигурању за осигуранике, пријаве и одјаве
за обвезнике плаћања доприноса, пријаве података за утврђивање стажа осигурања,
зарада, накнаде зарада и основица осигурања, као и пријаве о уплати доприноса по
основу уговорене накнаде и висини те накнаде;</p>

<p>
3) проверава
тачност података у пријавама, уноси податке у матичну евиденцију и обавља друге
послове од значаја за устројавање и вођење матичне евиденције;</p>

<p>
4) обавља
и друге поверене послове из надлежности филијале.</p>

<p>
III. НАЗИВИ, ПОДРУЧЈА
И СЕДИШТА ФИЛИЈАЛА, СЛУЖБИ И ИСПОСТАВА</p>

<p>
</p>

<p>
1. Филијала</p>

<p>
</p>

<p>
Члан 11.</p>

<p>
За
град Београд образује се Филијала за град Београд.</p>

<p>
</p>

<p>
</p>

<p>
Члан 12.</p>

<p>
На територији
Републике Србије образују се: </p>

<p>
1) Филијала
Бор, за територију општина Кладово, Мајданпек, Неготин и за град Бор, са седиштем
у Бору;</p>

<p>
2) Филијала
Ваљево, за територију општина Уб, Лајковац, Мионица, Љиг, Осечина и за град Ваљево,
са седиштем у Ваљеву;</p>

<p>
3) Филијала
Врање, за територију општина Владичин Хан, Сурдулица, Босилеград, Трговиште, Бујановац,
Прешево и за град Врање, са седиштем у Врању;</p>

<p>
4) Филијала
Зајечар, за територију општина Бољевац, Књажевац, Сокобања и за град Зајечар, са
седиштем у Зајечару;</p>

<p>
5) Филијала
Крагујевац, за територију општина Аранђеловац, Топола, Рача, Баточина, Кнић, Лапово
и за град Крагујевац, са седиштем у Крагујевцу;</p>

<p>
6) Филијала
Краљево, за територију општина Врњачка Бања и Рашка и за град Краљево, са седиштем
у Краљеву;</p>

<p>
7) Филијала
Нови Пазар, за територију општина Сјеница и Тутин и за град Нови Пазар, са седиштем
у Новом Пазару;</p>

<p>
8) Филијала
Крушевац, за територију општина Варварин, Трстеник, Ћићевац, Александровац, Брус
и за град Крушевац, са седиштем у Крушевцу;</p>

<p>
9) Филијала
Лесковац, за територију општина Бојник, Лебане, Медвеђа, Власотинце, Црна Трава
и за град Лесковац, са седиштем у Лесковцу;</p>

<p>
10) Филијала
Ниш, за територију општина Алексинац, Сврљиг, Мерошина, Дољевац, Гаџин Хан, Ражањ
и за град Ниш, са седиштем у Нишу;</p>

<p>
11) Филијала
Пирот, за територију општина Пирот, Бабушница, Бела Паланка и Димитровград, са седиштем
у Пироту;</p>

<p>
12) Филијала
Пожаревац, за територију општина Велико Градиште, Голубац, Мало Црниће, Жабари,
Петровац, Кучево, Жагубица и за град Пожаревац, са седиштем у Пожаревцу;</p>

<p>
13) Филијала
Прокупље, за територију општина Прокупље, Блаце, Куршумлија и Житорађа, са седиштем
у Прокупљу;</p>

<p>
14) Филијала
Смедерево, за територију општина Смедеревска Паланка, Велика Плана и за град Смедерево,
са седиштем у Смедереву;</p>

<p>
15) Филијала
Ужице, за територију општина Бајина Башта, Косјерић, Пожега, Чајетина, Ариље, Прибој,
Нова Варош, Пријепоље и за град Ужице, са седиштем у Ужицу;</p>

<p>
16) Филијала
Чачак, за територију општина Горњи Милановац, Лучани, Ивањица и за град Чачак, са
седиштем у Чачку;</p>

<p>
17) Филијала
Ћуприја, за територију општина Ћуприја, Параћин, Свилајнац, Деспотовац, Рековац
и за град Јагодину, са седиштем у Ћуприји;</p>

<p>
18) Филијала
Шабац, за територију општина Богатић, Владимирци, Коцељева, Мали Зворник, Крупањ,
Љубовија и за градове Лозницу и Шабац, са седиштем у Шапцу;</p>

<p>
19) Филијала
Приштина, за територију општина Косово Поље, Глоговац, Липљан, Подујево, Обилић,
Ново Брдо и за град Приштину, са седиштем у Приштини;</p>

<p>
20) Филијала
Гњилане, за територију општина Косовска Каменица, Витина, Урошевац, Качаник, Штимље,
Штрбац и Гњилане, са седиштем у Гњилану;</p>

<p>
21) Филијала
Призрен, за територију општина Призрен, Сува Река, Ораховац, Гора и Опоље, са седиштем
у Призрену;</p>

<p>
22) Филијала
Пећ, за територију општина Пећ, Клина, Дечани, Ђаковица и Исток, са седиштем у Пећи;</p>

<p>
23) Филијала
Косовска Митровица, за територију општина Косовска Митровица, Зубин Поток, Лепосавић,
Звечан, Србица и Вучитрн, са седиштем у Косовској Митровици;</p>

<p>
24) Филијала
Нови Сад, за територију општина Тител, Темерин, Жабаљ, Бачки Петровац, Беочин, Сремски
Карловци и за град Нови Сад, са седиштем у Новом Саду;</p>

<p>
25) Филијала
Сремска Митровица, за територију општина Ириг, Рума, Пећинци, Стара Пазова, Инђија,
Шид и за град Сремску Митровицу, са седиштем у Сремској Митровици;</p>

<p>
26) Филијала
Зрењанин, за територију општина Нови Бечеј, Нова Црња, Житиште, Сечањ и за град
Зрењанин, са седиштем у Зрењанину;</p>

<p>
27) Филијала
Врбас, за територију општина Врбас, Бечеј и Србобран, са седиштем у Врбасу;</p>

<p>
28) Филијала
Бачка Паланка, за територију општина Бачка Паланка и Бач, са седиштем у Бачкој Паланци;</p>

<p>
29) Филијала
Суботица, за територију општина Бачка Топола, Мали Иђош и за град Суботицу, са седиштем
у Суботици;</p>

<p>
30) Филијала
Панчево, за територију општина Ковин, Алибунар, Ковачица, Опово и за град Панчево,
са седиштему Панчеву;</p>

<p>
31) Филијала
Вршац, за територију општина Вршац, Бела Црква и Пландиште, са седиштем у Вршцу;</p>

<p>
32) Филијала
Сомбор, за територију општина Апатин, Кула, Оџаци и град Сомбор, са седиштем у Сомбору;</p>

<p>
33) Филијала
Сента, за територију општина Сента, Кањижа и Ада, са седиштем у Сенти;</p>

<p>
34) Филијала
Кикинда, за територију општина Кикинда, Чока и Нови Кнежевац, са седиштем у Кикинди.</p>

<p>
1.1. Служба филијале</p>

<p>
</p>

<p>
Члан 13.</p>

<p>
За подручје
филијале образују се службе:</p>

<p>
1) Служба
Филијале за град Београд I, за територију општина Нови Београд, Земун и Сурчин,
са седиштем у Новом Београду;</p>

<p>
2) Служба
Филијале за град Београд II, за територију општина Звездара, Палилула и Вождовац*, са седиштем у Београду;</p>

<p>
3) Служба
Филијале Ћуприја, за град Јагодину, са седиштем у Јагодини; </p>

<p>
4) Служба
Филијале Шабац, за град Лозницу, са седиштем у Лозници;</p>

<p>
5) Служба
Филијале Ниш, за територију општине Алексинац, са седиштем у Алексинцу;</p>

<p>
6) Служба
Филијале Суботица, за територију општине Бачка Топола, са седиштем у Бачкој Тополи;</p>

<p>
7) Служба
Филијале Сомбор, за територију општине Апатин, са седиштем у Апатину;</p>

<p>
8) Служба
Филијале Сомбор, за територију општине Кула, са седиштем у Кули;</p>

<p>
9) Служба
Филијале Сомбор, за територију општине Оџаци, са седиштем у Оџацима;</p>

<p>
10) Служба
Филијале Сремска Митровица, за територију општина Стара Пазова и Инђија, са седиштем
у Старој Пазови;</p>

<p>
11) Служба
Филијале Врбас, за територију општине Бечеј, са седиштем у Бечеју;</p>

<p>
12) Служба
Филијале Гњилане, за територију општине Урошевац, са седиштем у Урошевцу;</p>

<p>
13) Служба
Филијале Пећ, за територију општине Ђаковица, са седиштем у Ђаковици.</p>
	<p>*Службени гласник РС, број 105/2015</p>
	<p></p>

<p>
1.2. Испостава</p>

<p>
</p>

<p>
Члан 14.</p>

<p>
За подручје
филијале образују се испоставе:</p>

<p>
1) испоставе
Филијале за град Београд: у Обреновцу, за територију општине Обреновац, у Лазаревцу,
за територију општине Лазаревац, у Младеновцу, за територију општине Младеновац,


у Гроцкој, за територију општине Гроцка, у Чукарици, за територију 
општине Чукарица;*</p>

<p>
2) испоставе
Филијале Бор: у Кладову, за територију општине Кладово, у Мајданпеку, за територију
општине Мајданпек, у Неготину, за територију општине Неготин;</p>

<p>
3) испоставе
Филијале Ваљево: у Убу, за територију општине Уб, у Лајковцу, за територију општине
Лајковац, у Мионици, за територију општине Мионица, у Љигу, за територију општине
Љиг, у Осечини, за територију општине Осечина;</p>

<p>
4) испоставе
Филијале Врање: у Владичином Хану, за територију општине Владичин Хан, у Сурдулици,
за територију општине Сурдулица, у Босилеграду, за територију општине Босилеград,
у Трговишту, за територију општине Трговиште, у Бујановцу, за територију општине
Бујановац, у Прешеву, за територију општине Прешево;</p>

<p>
5) испоставе
Филијале Зајечар: у Бољевцу, за територију општине Бољевац, у Књажевцу, за територију
општине Књажевац, у Сокобањи, за територију општине Сокобања;</p>

<p>
6) испоставе
Филијале Крагујевац: у Аранђеловцу, за територију општине Аранђеловац, у Тополи,
за територију општине Топола, у Рачи, за територију општине Рача, у Баточини, за
територију општине Баточина, у Книћу, за територију општине Кнић, у Лапову, за територију
општине Лапово;</p>

<p>
7) испоставе
Филијале Краљево: у Врњачкој Бањи, за територију општине Врњачка Бања, у Рашкој,
за територију општине Рашка;</p>

<p>
8) испоставе
Филијале Нови Пазар: у Тутину, за територију општине Тутин, у Сјеници, за територију
општине Сјеница;</p>

<p>
9) испоставе
Филијале Крушевац: у Варварину, за територију општине Варварин, у Трстенику, за
територију општине Трстеник, у Ћићевцу, за територију општине Ћићевац, у Александровцу,
за територију општине Александровац, у Брусу, за територију општине Брус;</p>

<p>
10) испоставе
Филијале Лесковац: у Бојнику, за територију општине Бојник, у Лебану, за територију
општине Лебане, у Медвеђи, за територију општине Медвеђа, у Власотинцу, за територију
општине Власотинце, у Црној Трави, за територију општине Црна Трава;</p>

<p>
11) испоставе
Филијале Ниш: у Сврљигу, за територију општине Сврљиг, у Мерошини, за територију
општине Мерошина, у Дољевцу, за територију општине Дољевац, у Гаџин Хану, за територију
општине Гаџин Хан, у Ражњу, за територију општине Ражањ;</p>

<p>
12) испоставе
Филијале Пирот: у Белој Паланци, за територију општине Бела Паланка, у Бабушници,
за територију општине Бабушница, у Димитровграду, за територију општине Димитровград;
</p>

<p>
13) испоставе
Филијале Пожаревац: у Великом Градишту, за територију општине Велико Градиште, у
Голупцу, за територију општине Голубац, у Малом Црнићу, за територију општине Мало
Црниће, у Жабарима, за територију општине Жабари, у Петровцу, за територију општине
Петровац, у Кучеву, за територију општине Кучево, у Жагубици, за територију општине
Жагубица;</p>

<p>
14) испоставе
Филијале Прокупље: у Блацу, за територију општине Блаце, у Куршумлији, за територију
општине Куршумлија, у Житорађи, за територију општине Житорађа; </p>

<p>
15) испоставе
Филијале Смедерево: у Смедеревској Паланци, за територију општине Смедеревска Паланка,
у Великој Плани, за територију општине Велика Плана;</p>

<p>
16) испоставе
Филијале Ужице: у Бајиној Башти, за територију општине Бајина Башта, у Косјерићу,
за територију општине Косјерић, у Пожеги, за територију општине Пожега, у Чајетини,
за територију општине Чајетина, у Ариљу, за територију општине Ариље, у Прибоју,
за територију општине Прибој, у Новој Вароши, за територију општине Нова Варош,
у Пријепољу, за територију општине Пријепоље; </p>

<p>
17) испоставе
Филијале Чачак: у Горњем Милановцу, за територију општине Горњи Милановац, у Лучанима,
за територију општине Лучани, у Ивањици, за територију општине Ивањица;</p>

<p>
18) испоставе
Филијале Ћуприја: у Параћину, за територију општине Параћин, у Свилајнцу, за територију
општине Свилајнац, у Деспотовцу, за територију општине Деспотовац, у Рековцу, за
територију општине Рековац; </p>

<p>
19) испоставе
Филијале Шабац: у Богатићу, за територију општине Богатић, у Владимирцима, за територију
општине Владимирци, у Коцељеву, за територију општине Коцељева, у Малом Зворнику,
за територију општине Мали Зворник, у Крупњу, за територију општине Крупањ, у Љубовији,
за територију општине Љубовија;</p>

<p>
20) испоставе
Филијале Нови Сад: у Тителу, за територију општине Тител, у Темерину, за територију
општине Темерин, у Жабљу, за територију општине Жабаљ, у Бачком Петровцу, за територију
општине Бачки Петровац, у Беочину, за територију општине Беочин, у Сремским Карловцима,
за територију општине Сремски Карловци;</p>

<p>
21) испоставе
Филијале Сремска Митровица: у Руми, за територију општина Рума, Пећинци и Ириг,
у Шиду, за територију општине Шид;</p>

<p>
22) испоставе
Филијале Зрењанин: у Новом Бечеју, за територију општине Нови Бечеј, у Сечњу, за
територију општине Сечањ, у Житишту, за територију општине Житиште, у Новој Црњи,
за територију општине Нова Црња;</p>

<p>
23) испостава
Филијале Суботица у Малом Иђошу, за територију општине Мали Иђош;</p>

<p>
24) испоставе
Филијале Панчево: у Ковину, за територију општине Ковин, у Алибунару, за територију
општине Алибунар, у Ковачици, за територију општина Ковачица и Опово; </p>

<p>
25) испоставе
Филијале Сента: у Кањижи, за територију општине Кањижа, у Ади, за територију општине
Ада;</p>

<p>
26) испостава
Филијале Врбас у Србобрану, за територију општине Србобран;</p>

<p>
27) испостава
Филијале Бачка Паланка у Бачу, за територију општине Бач; </p>

<p>
28) испоставе
Филијале Кикинда: у Чоки, за територију општине Чока, у Новом Кнежевцу, за територију
општине Нови Кнежевац; </p>

<p>
29) испоставе
Филијале Вршац: у Белој Цркви, за територију општине Бела Црква, у Пландишту, за
територију општине Пландиште;</p>

<p>
30) испоставе
Филијале Приштина: у Подујеву, за територију општине Подујево, у Липљану, за територију
општине Липљан, у Глоговцу, за територију општине Глоговац;</p>

<p>
31) испоставе
Филијале Гњилане: у Косовској Каменици, за територију општине Косовска Каменица,
у Косовској Витини, за територију општине Косовска Витина, у Качанику, за територију
општине Качаник;</p>

<p>
32) испоставе
Филијале Косовска Митровица: у Лепосавићу, за територију општине Лепосавић, у Зубином
Потоку, за територију општине Зубин Поток, у Србици, за територију општине Србица,
у Вучитрну, за територију општине Вучитрн;</p>

<p>
33) испоставе
Филијале Пећ: у Истоку, за територију општине Исток, у Клини, за територију општине
Клина, у Дечанима, за територију општине Дечани;</p>

<p>
34) испоставе
Филијале Призрен: у Ораховцу, за територију општине Ораховац, у Гори, за територију
општина Гора и Опоље, у Сувој Реци, за територију општине Сува Река.</p>
	<p>*Службени гласник РС, број 105/2015</p>
	<p></p>

<p>
IV. УНУТРАШЊЕ ЈЕДИНИЦЕ
ФОНДА</p>

<p>
</p>

<p>
Члан 15.</p>

<p>
У
оквиру организационих јединица Фонда образују се унутрашње јединице.</p>

<p>
Унутрашње
јединице образују се као основне и уже унутрашње јединице.</p>

<p>
Основна
унутрашња јединица је сектор.</p>

<p>
Уже
унутрашње јединице су одељење, одсек и група. </p>

<p>
Ужа
унутрашња јединица може се образовати под друкчијим називом који боље одражава њен
делокруг, али при том морају бити испуњени услови за образовање одељења, одсека
или групе утврђени овим правилником.</p>

<p>
</p>

<p>
</p>

<p>
Члан 16.</p>

<p>
Сектор
се образује ради вршења послова који представљају заокружену област рада у Дирекцији
Фонда и Дирекцији Покрајинског фонда.</p>

<p>
</p>

<p>
</p>

<p>
Члан 17.</p>

<p>
Одељење,
одсек и група могу да се образују у сектору или изван њега.</p>

<p>
Одељење,
одсек и група образују се изван сектора да би вршили послове из појединих области
које нису у делокругу сектора.</p>

<p>
</p>

<p>
</p>

<p>
Члан 18.</p>

<p>
Одељење
се образује ради вршења међусобно повезаних послова на којима ради најмање шесторо
извршилаца.</p>

<p>
Одсек
се образује ради вршења међусобно сродних послова на којима ради најмање четворо
извршилаца.</p>

<p>
Група
се образује ради вршења међусобно повезаних послова на којима ради најмање троје
извршилаца.</p>

<p>
</p>

<p>
</p>

<p>
Члан 19.</p>

<p>
Послови
који због своје природе не могу бити сврстани ни у једну унутрашњу јединицу обављају
се изван унутрашњих јединица.</p>

<p>
Послови
из става 1. овог члана обављају се по упутствима и под надзором директора Фонда.</p>

<p>
V. РУКОВОЂЕЊЕ ОРГАНИЗАЦИОНИМ
ЈЕДИНИЦАМА ФОНДА И УНУТРАШЊИМ ЈЕДИНИЦАМА</p>

<p>
</p>

<p>
Члан 20.</p>

<p>
Организационим
јединицама Фонда руководи:</p>

<p>
1) Дирекцијом
Фонда – директор Фонда,</p>

<p>
2) Службом
Дирекције Фонда – директор Службе,</p>

<p>
3) Дирекцијом
Покрајинског фонда – директор Покрајинског фонда,</p>

<p>
4) филијалом
– директор филијале,</p>

<p>
(1) Службом
филијале за град Београд – директор Службе, а осталим службама филијале – шеф службе.</p>

<p>
Унутрашњим
јединицама руководи:</p>

<p>
1) сектором
– директор сектора,</p>

<p>
2) одељењем
– начелник одељења,</p>

<p>
3) одсеком
– шеф одсека,</p>

<p>
4) групом
– руководилац групе.</p>

<p>
VI. ПРЕЛАЗНЕ И ЗАВРШНЕ
ОДРЕДБЕ</p>

<p>
</p>

<p>
Члан 21.</p>

<p>
Правилником
о унутрашњој организацији и систематизацији послова у Фонду ближе се уређују унутрашње
јединице Фонда и послови који се у њима обављају, опис послова радног места, потребан
број извршилаца и услови за обављање тих послова, као и друга питања од значаја
за организацију и пословање Фонда.</p>

<p>
</p>

<p>
</p>

<p>
Члан 22.</p>

<p>
Ступањем
на снагу овог правилника престаје да важи Правилник о организацији Републичког фонда
за пензијско и инвалидско осигурање у оснивању („Службени гласник РС”, број
123/07).</p>

<p>
</p>

<p>
</p>

<p>
Члан 23.</p>

<p>
Овај правилник ступа на снагу
осмог дана од дана објављивања у „Службеном гласнику Републике Србије”.</p>

<p>
</p>

<p>
</p>

<p>
08/5 број 022.2-10/13</p>

<p>
У Београду, 14. марта 2008. године</p>

<p>
Управни одбор Републичког фонда за пензијско
и инвалидско осигурање</p>

<p>
Председник,</p>

<p>
др Мехо Махмутовић, с.р</p>



