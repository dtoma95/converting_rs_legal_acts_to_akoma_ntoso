


<p>На основу члана 135. став 4. Закона о војној, радној и материјалној обавези („Службени гласник РС”, број 88/09) и члана 8. став 1. Закона о Народној скупштини („Службени гласник РС”, број 9/10),</p>
<p>Народна скупштина Републике Србије, на Шестој седници Другог редовног заседања у 2010. години, одржаној 15. децембра 2010. године, донела је</p>
<p></p>
<p></p>
<p>ОДЛУКУ</p>
<p>о обустави обавезе служења војног рока</p>
<p>"Службени гласник РС", број 95 од 17. децембра 2010.</p>
<p>
</p>
<p>
</p>
<p>1. Обавеза служења војног рока у Војсци Србије обуставља се одслужењем војног рока последње партије војника упућене у 2010. години.</p>
<p>Одредба става 1. ове тачке односи се и на регруте који су, због приговора савести, служење војног рока заменили цивилном службом.</p>
<p>Упућивање на служење војног рока у Војску Србије, од 1. јануара 2011. године, вршиће се по принципу добровољности, у складу са законом.</p>
<p></p>
<p>2. Ова одлука ступа на снагу осмог дана од дана објављивања у „Службеном гласнику Републике Србије”, а примењиваће се од 1. јануара 2011. године.</p>
<p></p>
<p></p>
<p>РС број 38</p>
<p>У Београду, 15. децембра 2010. године</p>
<p>Народна скупштина Републике Србије</p>
<p>Председник,</p>
<p>проф. др Славица Ђукић-Дејановић, с.р.</p>
<p></p>
<p></p>
<p></p>
<p></p>