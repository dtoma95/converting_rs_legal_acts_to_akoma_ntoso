


	
	Zakon

	


	
		Редакцијски пречишћен текст
	<p></p>
	<p></p>
	<p></p>
	<p>На основу члана 13. став 2. Закона о споразумном финансијском реструктурирању привредних друштава („Службени гласник РС”, број 36/2011) и члана 45. Статута Привредне коморе Србије, 
	</p>
	<p>Управни одбор Привредне коморе Србије, 21. јуна 2011. године, донео је</p>
	<p></p>
	<p>ПРАВИЛНИК</p>
	<p>о условима и начину институционалног посредовања у споразумном финансијском реструктурирању привредних друштава</p>
	<p>"Службени гласник РС", бр. 
	65 од 2. септембра 2011, 67 од 13. септембра 2011. - исправка</p>
	<p></p>
	<p>I. ОСНОВНЕ ОДРЕДБЕ</p>
	<p></p>
	<p>Члан 1.</p>
	<p>Овим правилником уређују се услови, начин и поступак по коме се одвија институционално посредовање у споразумном финансијском реструктурирању привредних друштава (у даљем тексту: финансијско реструктурирање).</p>
	<p>Привредна комора Србије пружа помоћ и успоставља сарадњу између дужника и поверилаца ради преговора о поновном уређењу дужничко-поверилачких односа и пружа подршку дужницима и повериоцима у току преговора ради њиховог успешног окончања.</p>
	<p></p>
	<p>Члан 2.</p>
	<p>1) Начело благовремености – институционално посредовање у финансијском реструктурирању се спроводи на начин који обезбеђује правовремено уочавање и препознавање финансијских тешкоћа привредног друштва;</p>
	<p>2) Начело ефикасности – Привредна комора Србије, као институционални посредник, обезбеђује успешно и квалитетно остваривање и заштиту права и правних интереса страна у финансијском реструктурирању;</p>
	<p>3) Начело економичности – институционално посредовање у финансијском реструктурирању се спроводи без одуговлачења и са што мање трошкова за стране;</p>
	<p>4) Начело непристрасности и независности – Привредна комора Србије, као институционални посредник, је непристрасна и независна у односу на стране и предмет финансијског реструктурирања;</p>
	<p>5) Начело поверљивости – подаци и обавештења добијени за потребе финансијског реструктурирања који се односе на имовину, капитал, обавезе, пословање и пословне перспективе дужника и предлог мера финансијског реструктурирања третирају се као поверљиви од стране поверилаца и институционалног посредника, у мери у којој нису јавно доступни.</p>
	<p></p>
	<p>II. СПРОВОЂЕЊЕ ИНСТИТУЦИОНАЛНОГ ПОСРЕДОВАЊА</p>
	<p></p>
	<p>Покретање поступка</p>
	<p></p>
	<p>Члан 3.</p>
	<p>Поступак институционалног посредовања у финансијском реструктурирању се покреће на захтев дужника или једног или више поверилаца.</p>
	<p>За спровођење институционалног посредовања у финансијском реструктурирању потребна је сагласност обе стране – поверилаца и дужника.</p>
	<p>У захтеву из става 1. овог члана се наводе најмање две домаће или стране банке које би учествовале у финансијском реструктурирању у својству поверилаца.</p>
	<p>Захтев из става 1. овог члана се подноси Центру за посредовање Привредне коморе Србије (у даљем тексту: Центар) у писаном облику, који ће предлог доставити другој страни, да се у року од 15 дана од дана пријема предлога, изјасни по том предлогу.</p>
	<p>Захтев се подноси на посебном обрасцу, који је саставни део овог правилника.</p>
	<p></p>
	<p>Члан 4.</p>
	<p>Ако се друга страна у року од 15 дана од дана пријема предлога, не изјасни о предлогу, сматра се да предлог није прихваћен.</p>
	<p></p>
	<p>Члан 5.</p>
	<p>Центар проверава испуњеност услова за институционално посредовање и подобност дужничко-поверилачког односа за финансијско реструктурирање.</p>
	<p>Уколико услов подобности дужничко - поверилачког односа није испуњен, Центар о томе обавештава подносиоца захтева.</p>
	<p>Дужник, односно поверилац се писмено изјашњавају о захтеву из члана 3, прихватањем или неприхватањем институционалног посредовања, на обрасцу који је саставни део овог правилника.</p>
	<p>Уколико друга страна прихвати посредовање, покреће се поступак институционалног посредовања.</p>
	<p></p>
	<p>Посредовање</p>
	<p></p>
	<p>Члан 6.</p>
	<p>Поступак финансијског реструктурирања се одвија без одуговлачења.</p>
	<p>Институционално посредовање се спроводи на састанку, односно састанцима којима присуствују стране у финансијском реструктурирању, лично или преко овлашћеног заступника, посредник, као и стручна служба Центра. Састанку могу присуствовати и друга лица уз сагласност обе стране.</p>
	<p>Стране у финансијском реструктурирању се позивају на састанак електронском поштом, телефоном, факсом или путем поште.</p>
	<p>Место и време састанка се одређује договорно са странама, узимајући у обзир принцип хитности и економичности поступка.</p>
	<p>На састанку се води записник.</p>
	<p></p>
	<p>Члан 7.</p>
	<p>Посредник је дужан да пре почетка институционалног посредовања упозна стране у финансијском реструктурирању са циљем тог посредовања, правилима посредовања и улогом посредника.</p>
	<p></p>
	<p>Члан 8.</p>
	<p>Уколико се процени да је то целисходно, институционални посредник организоваће форум.</p>
	<p>Форум јесте општи састанак поверилаца и дужника, као страна у финансијском реструктурирању, односно могућих страна у том реструктурирању, на коме се повериоци и дужник доводе у везу, износе ставови и предлози, сагледавају и расправљају интереси и сви други елементи у смислу финансијског реструктурирања.</p>
	<p>Форум се може одржати пре или у току институционалног посредовања. 
	</p>
	<p></p>
	<p>Члан 9.</p>
	<p>Повериоци у поступку финансијског реструктурирања међусобно сарађују. 
	</p>
	<p>У случају учешћа већег броја поверилаца, посредник ће организовати састанак ради постизања договора о начину сарадње између поверилаца, сходно члану 8. Закона, о чему ће се сачинити записник.</p>
	<p>До постизања договора из става 2. овог члана, преговоре са дужником ће водити поверилац, који на дан подношења захтева, има највеће потраживање према дужнику и који ће благовремено обавештавати остале повериоце и посредника о садржини и току преговора.</p>
	<p></p>
	<p>Члан 10.</p>
	<p>Посредник ће посредовати у преговорима за увођење мировања дугова, које производи правно дејство даном закључења уговора о мировању дугова. 
	</p>
	<p>Уговор о мировању дугова који су потписале стране, представља основ за обуставу извршења у принудној наплати. 
	</p>
	<p>Уговор о мировању оверава се у Привредној комори Србије и заводи у посебну књигу. 
	</p>
	<p></p>
	<p>Члан 11.</p>
	<p>Институционално посредовање у финансијском реструктурирању се окончава:</p>
	<p>1) закључивањем уговора о финансијском реструктурирању;</p>
	<p>2) писаном изјавом о одустајању, коју једна страна доставља посреднику и другој страни, односно другим учесницима, осим ако после одустајања једног повериоца у институционалном посредовању наставе да учествују најмање две банке, који имају интерес да се посредовање настави;</p>
	<p>3) писаном изјавом о окончању институционалног посредовања, коју обе стране достављају посреднику;</p>
	<p>4) када престане да постоји услов учешћа најмање две банке у својству поверилаца.</p>
	<p></p>
	<p>Члан 12.</p>
	<p>Уколико у поступку посредовања стране постигну споразум, потписује се уговор о финансијском реструктурирању, у складу са чланом 14. Закона.</p>
	<p>Уговор о финансијском реструктурирању оверава се у Привредној комори Србије и заводи у посебну књигу.</p>
	<p>Оверен уговор дужник доставља регистру привредних друштава.</p>
	<p></p>
	<p>III. ПОСРЕДНИК</p>
	<p></p>
	<p>Члан 13.</p>
	<p>Посредник је лице које на основу споразума страна спроводи поступак и посредује између страна, без овлашћења да им наметне решење. 
	</p>
	<p>Посредовање могу обављати запослени у привредној комори и друга лица која испуне услове за обављање посредовања и која су завршила обуку према посебном програму Привредне коморе Србије.</p>
	<p>Листу посредника утврђује одлуком председник Привредне коморе Србије.</p>
	<p>Посредника у појединој ствари одређује Центар.</p>
	<p>Стране у поступку могу споразумно одабрати посредника са листе.</p>
	<p></p>
	<p>IV. ТРОШКОВИ</p>
	<p></p>
	<p>Члан 14.</p>
	<p>Учесници сносе своје трошкове, укључујући трошкове својих пуномоћника, а заједничке трошкове сносе на једнаке делове, осим ако није другачије договорено. 
	</p>
	<p>Заједничке трошкове институционалног посредовања чине накнада за рад посредника и накнада за трошкове његовог пута и боравка, у колико је ван места посредовања, као и трошкови организовања институционалног посредовања.</p>
	<p>Висина трошкова институционалног посредовања утврђује се посебном одлуком коју доноси надлежни орган Привредне коморе Србије, у складу са Законом. 
	</p>
	<p></p>
	<p>Административно-техничка подршка</p>
	<p></p>
	<p>Члан 15.</p>
	<p>Административно-техничку подршку посреднику пружају стручне службе Привредне коморе Србије.</p>
	<p></p>
	<p>IV. ПРЕЛАЗНЕ И ЗАВРШНЕ ОДРЕДБЕ</p>
	<p></p>
	<p>Члан 16.*</p>
	<p>Овај правилник ступа на снагу 
	осмог дана од дана објављивања у „Службеном гласнику Републике Србије”.*</p>
	<p>На овај правилник, министар 
	надлежан за послове економије дао је сагласност под бр. 011-00-251/2011-02 
	од 25. јула 2011. године.*</p>
	<p></p>
	<p>
	*Службени гласник РС, број 67/2011</p>
	<p></p>
	<p></p>
	<p>02.01 – број 7/7 </p>
	<p>У Београду, 21. јуна 2011. године</p>
	<p>Привредна комора Србије</p>
	<p>Председник,</p>
	<p>Милош Бугарин, с.р.</p>
	<p></p>
	<p></p>
	<p>
	<img src="http://www.pravno-informacioni-sistem.rs/SlGlasnikPortal/slike/privredna-komora_Page__opt.jpeg&amp;doctype=reg&amp;abc=cba&amp;eli=true&amp;eliActId=425345&amp;regactid=425345" alt="privredna-komora_Page_1.tiff" class="auto-style2" height="600" width="480"></img></p>
	<p></p>
	<p>
	<img src="http://www.pravno-informacioni-sistem.rs/SlGlasnikPortal/slike/privredna-komora_Page_opt1.jpeg&amp;doctype=reg&amp;abc=cba&amp;eli=true&amp;eliActId=425345&amp;regactid=425345" alt="privredna-komora_Page_2.tiff" class="auto-style2" height="408" width="480"></img></p>
	<p></p>
	<p>
	<img src="http://www.pravno-informacioni-sistem.rs/SlGlasnikPortal/slike/privredna-komora_Page_opt2.jpeg&amp;doctype=reg&amp;abc=cba&amp;eli=true&amp;eliActId=425345&amp;regactid=425345" alt="privredna-komora_Page_3.tiff" class="auto-style2" height="662" width="480"></img></p>
	<p>А</p>

