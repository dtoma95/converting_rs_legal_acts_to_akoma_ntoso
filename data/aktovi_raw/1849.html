


	
	Zakon


	<p>На основу члана 86. став 1. тачка 9) Закона о матичним књигама („Службени гласник РС”, број 20/09),</p>
	<p>Министар за људска и мањинска права, државну управу и локалну самоуправу доноси</p>
	<p></p>
	<p>ПРАВИЛНИК</p>
	<p>о садржини и начину вођења евиденције о датим овлашћењима за обављање послова матичара</p>
	<p>
	"Службени гласник РС", број 72 
	од 28. септембра 2011.</p>
	<p></p>
	<p>Предмет Правилника</p>
	<p>Члан 1.</p>
	<p>Овим правилником уређује се садржина и начин вођења евиденције о датим овлашћењима за обављање послова матичара (у даљем тексту: Евиденција).</p>
	<p>Садржина Евиденције</p>
	<p>Члан 2.</p>
	<p>У Евиденцију се уписује: </p>
	<p>1) редни број уписа;</p>
	<p>2) име и презиме матичара или заменика матичара;</p>
	<p>3) ималац јавних овлашћења који је поднео предлог за давање овлашћења за обављање послова матичара; 
	</p>
	<p>4) број и датум решења којим се даје овлашћење за обављање послова матичара;</p>
	<p>5) степен стручне спреме коју је стекао матичар или заменик матичара;</p>
	<p>6) датум када је положен посебан стручни испит за матичара;</p>
	<p>7) да ли је дато овлашћење за вођење матичних књига у својству матичара или заменика матичара;</p>
	<p>8) општина односно град и матично подручје за које је матичар овлашћен за вођење матичних књига;</p>
	<p>9) број и датум решења о престанку овлашћења за обављање послова матичара;</p>
	<p>10) напомена.</p>
	<p>Образац Евиденције, као прилог 1, одштампан је уз овај правилник и чини његов саставни део.</p>
	<p>Начин вођења Евиденције</p>
	<p>Члан 3. </p>
	<p>Евиденција се води као јединствена електронска база података.</p>
	<p>Евиденција се води у непрекидном низу бројева. </p>
	<p>Упис у Евиденцију</p>
	<p>Члан 4.</p>
	<p>Упис у Евиденцију врши се на основу решења о давању овлашћења за обављање послова матичара које доноси министар надлежан за послове управе.</p>
	<p>Завршна одредба</p>
	<p>Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 119-110-00-79/2011-04</p>
	<p>У Београду, 21. септембра 2011. године</p>
	<p>Министар,</p>
	<p>Милан Марковић, с.р.</p>
	<p></p>
	<p>
	<img src="http://www.pravno-informacioni-sistem.rs/SlGlasnikPortal/slike/pravilnik_opt.jpeg&amp;doctype=reg&amp;abc=cba&amp;eli=true&amp;eliActId=419789&amp;regactid=419789" alt="pravilnik.tif"></img></p>

