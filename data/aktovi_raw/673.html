


	
	Zakon


	<p></p>
	<p>Ha основу члана 10. став 2. и члана 113. став 1. Закона о социјалној заштити („Службени гласник PC”, број 24/11) и члана 43. став 1. Закона о Влади („Службени гласник PC”, бр. 55/05, 71/05 – исправка, 101/07, 65/08 и 16/11),</p>
	<p>Влада доноси</p>
	<p></p>
	<p></p>
	<p>
	ОДЛУКУ</p>
	<p>
	о оснивању Центра за породични смештај и усвојење Крагујевац</p>
	<p>
	"Службени гласник РС", број 
	37 од 31. маја 2011.</p>
	<p></p>
	<p></p>
	<p>1. Оснива се Центар за породични смештај и усвојење Крагујевац.</p>
	<p></p>
	<p>2. Центар послује под називом Центар за породични смештај и усвојење Крагујевац.</p>
	<p>Седиште Центра је у Крагујевцу, улица Чика Матина број 5.</p>
	<p></p>
	<p>3. Центар за породични смештај и усвојење Крагујевац (у даљем тексту: Центар) за територију Шумадијског, Рашког, Моравичког, Расинског и Златиборског управног округа:</p>
	<p>– врши припрему, процену и обуку будућих хранитеља и усвојитеља;</p>
	<p>– пружа подршку хранитељима, односно породицама које пружају услугу породичног смештаја и усвојитељима;</p>
	<p>– извештава центар за социјални рад о раду хранитеља и функционисању породица које пружају услугу породичног смештаја и предлаже мере ради отклањања евентуалних пропуста;</p>
	<p>– обавља друге послове у складу са законом и другим прописима.</p>
	<p></p>
	<p>4. Центар је установа са својством правног лица.</p>
	<p></p>
	<p>5. Центар почиње са радом даном уписа у судски регистар.</p>
	<p>Средства за оснивање и почетак рада Центра обезбеђена су у буџету Републике Србије за 2011. годину.</p>
	<p></p>
	<p>6. Средства за рад Центра у државној су својини.</p>
	<p></p>
	<p>7. Органи Центра јесу: Директор, Управни одбор и Надзорни одбор.</p>
	<p>Директора Центра именује министар надлежан за социјалну заштиту, на основу конкурса, по прибављеном мишљењу Управног одбора Центра.</p>
	<p>Управни одбор Центра има пет чланова и чине га два представника оснивача, представник запослених, представник корисника, односно законских заступника корисника и представник удружења чији су циљеви усмерени на заштиту права детета.</p>
	<p>Надзорни одбор има три члана и чине га два представника оснивача и један представник запослених.</p>
	<p>Чланове Управног и чланове Надзорног одбора Центра именује министар надлежан за социјалну заштиту, на четири године.</p>
	<p></p>
	<p>8. До конституисања органа из тачке 7. ст. 3. и 4. ове одлуке министар надлежан за социјалну заштиту ће именовати Привремени управни одбор који има пет чланова и Привремени надзорни одбор који има три члана.</p>
	<p>Управни одбор из става 1. ове тачке донеће статут Центра и друге опште акте потребне за упис у судски регистар и почетак рада Центра.</p>
	<p></p>
	<p>9. До именовања директора Центра, његове послове обављаће и његова овлашћења вршиће вршилац дужности директора Центра Славиша Сорак, дипломирани социјални радник у Центру за социјални рад Крагујевац.</p>
	<p></p>
	<p>10. Ова одлука ступа на снагу осмог дана од дана објављивања у „Службеном гласнику Републике Србије ”.</p>
	<p></p>
	<p></p>
	<p>
	05 број 560-3943/2011</p>
	<p>
	У Београду, 26. маја 2011. године</p>
	<p>
	Влада</p>
	<p>
	Председник,</p>
	<p>
	др Мирко Цветковић, с.р.</p>

