



<p>На
основу члана 15. став 3. Закона о здравственој заштити („Службени гласник РС“,
бр. 17/92 и 50/92) и члана 2. Одлуке о плану мреже здравствених установа
(„Службени гласник РС“, број 50/92),</p>

<p>Влада
Републике Србије донела је</p>

<p></p>

<p></p>

<p>ОДЛУКУ</p>

<p>О ОСНИВАЊУ
ЗДРАВСТВЕНИХ УСТАНОВА У АУТОНОМНОЈ ПОКРАЈИНИ КОСОВО И МЕТОХИЈА</p>

<p>„Службени гласник
РС”, број 82 од 13. новембра 1992.</p>

<p>Члан 1.</p>

<p>У
складу са Одлуком о плану мреже здравствених установа („Службени гласник
РС", број 50/92), оснивају се: Дом здравља у Приштини, Завод за заштиту
здравља у Приштини, Завод за трансфузију крви у Приштини, Клиничко-болнички
центар у Приштини, Здравствени центар у Пећи, Здравствени центар у Призрену,
Здравствени центар у Гњилану и Здравствени центар у Косовској Митровици.</p>

<p>Члан 2.</p>

<p>У
састав Дома здравља у Приштини улазе: Дом здравља у Глоговцу; Дом здравља у
Качанику; Дом здравља у Липљану; Дом здравља у Подујеву; Дом здравља у
Урошевцу; Дом здравља у Штрпцу; Дом здравља у Штимљу; Дом здравља у Приштини,
сем Здравствене станице у Новом Брду; Покрајински завод за заштиту здравља у
Приштини – организациона јединица медицине рада и медицинске биохемија и РО
Удружене апотеке Косова – ООУР Апотека у Подујеву и ООУР Апотека у Приштини –
организационе јединице у Приштини, Обилићу и Косову Пољу.</p>

<p>У
састав Завода за заштиту здравља у Приштини улазе: РО Медицински центар у Пећи
– организациона јединица Завода за заштиту здравља; РО Медицински центар у
Призрену – организациона јединица Завода за заштиту здравља; РО Медицински
центар у Косовској Митровици – организациона јединица Завода за заштиту
здравља; РО Медицински центар у Гњилану – организациона јединица
хигијенско-епидемиолошке службе и Покрајински завод за заштиту здравља у
Приштини, сем службе медицине рада и медицинске биохемије.</p>

<p>У
састав Завода за трансфузију крви улази РО Медицински факултет у Приштини –
ООУР Дијагностички центар – организациона јединица Завод за трансфузију и
инфузионе растворе.</p>

<p>У
састав Клиничко-болничког центра у Приштини улазе: РО Медицински факултет у
Приштини – ООУР Хируршко-ортопедска клиника, ООУР Гинеколошко-акушерска
клиника, ООУР Интерна клиника, ООУР Дечја клиника, ООУР Неуропсихијатријска
клиника, ООУР Дерматовенеролошка клиника, ООУР Клиника за плућне болести, ООУР
Клиника за ухо, грло и нос, ООУР Клиника за очне болести, ООУР Стоматолошки
одсек, ООУР Клиника за инфективне болести, ООУР Клиника за радиологију и
онкологију, ООУР Техничке службе и ООУР Дијагностички центар, сем Завода за
трансфузију крви и инфузионе растворе.</p>

<p>У
састав Здравственог центра у Пећи улазе: РО Медицински центар у Пећи, сем
службе завода за заштиту здравља; РО Медицински центар у Ђаковици, сем
хигијенско-епидемиолошке службе; Дом здравља у Клини и део Дома здравља
Малишево; Дом здравља у Истоку; Дом здравља у Дечанима; РО Апотека у Дечанима и
РО Удружене апотеке Косова – ООУР Апотека у Ђаковици.</p>

<p>У
састав Здравственог центра у Призрену улазе: Дом здравља у Драгашу; Дом здравља
у Ораховцу са делом Дома здравља Малишево; Дом здравља у Сувој Реци са делом
Дома здравља Малишево; Медицински центар у Призрену, сем организационе јединице
Завод за заштиту здравља и РО Удружене апотеке Косова – ООУР Апотека у Приштини
– организациона јединица у Ораховцу.</p>

<p>У
састав Здравственог центра у Гњилану улазе: Дом здравља у Витини, Дом здравља у
Косовској Каменици, Медицински центар у Гњилану, сем службе
хигијенско-епидемиолошке заштите, РО Апотека у Гњилану, РО Удружене апотеке
Косова – ООУР Апотека у Приштини – организационе јединице у Витини и Косовској
Каменици и РО Апотека у Гњилану.</p>

<p>У
састав Здравственог центра у Косовској Митровици улазе: Медицински центар у
Косовској Митровици, сем службе Завод за заштиту здравља; Дом здравља у
Вучитрну; Дом здравља у Србици; Дом здравља у Лепосавићу; Дом здравља у Зубином
Потоку и РО Удружене аотеке Косова – ООУР Апотека у Вучитрну.</p>

<p>Члан 3.</p>

<p>Органи
здравствених установа из члана 1. ове одлуке јесу: директор, управни одбор и
надзорни одбор.</p>

<p>Управни
одбор Дома здравља у Приштини, Завода за заштиту здравља у Приштини и Завода за
трансфузију крви у Приштини имају по пет чланова, од којих су по два из реда
запослених у здравственој установи.</p>

<p>Надзорни
одбори здравствених установа из става 2. овог члана имају по три члана, од
којих је по један из реда запослених у здравственој установи.</p>

<p>Управни
одбори Клиничко-болничког центра у Приштини, Здравственог центра у Пећи,
Здравственог центра у Призрену, Здравственог центра у Гњилану и Здравственог
центра у Косовској Митровици имају по седам чланова, од којих су по три из реда
запослених у здравственој установи.</p>

<p>Надзорни
одбори здравствених установа из става 4. овог члана имају по пет чланова од
којих су по два из реда запослених у здравственој установи.</p>

<p>Члан 4.</p>

<p>Средства
и имовину за оснивање и рад здравствених установа из члана 1. ове одлуке чине
средства, имовина, права и обавезе здравствених установа, односно делова
здравствених установа, које у смислу члана 2. ове одлуке улазе у њихов састав,
са билансним стањем на дан 30. новембра 1992. године.</p>

<p>У
билансном стању посебно се исказује део права и обавеза, као и део имовине и
број запослених у делу здравствене установе који, у складу са овом одлуком,
улази у састав здравствене установе која се оснива овом одлуком.</p>

<p>Биланс
стања у смислу става 1. овог члана утврдиће органи управљања здравствених
установа које престају са радом на основу ове одлуке.</p>

<p>Члан 5.</p>

<p>Здравствене
установе из члана 1. ове одлуке почињу са радом 1. децембра 1992. године.</p>

<p>Члан 6.</p>

<p>Даном
почетка рада здравствене установе из члана 1. ове одлуке преузимају средства,
имовину, права и обавезе и запослене раднике у здравственим установама, односно
деловима здравствених установа, које у смислу члана 2. ове одлуке улазе у њихов
састав.</p>

<p>Од
дана ступања на снагу ове одлуке здравствене установе које у смислу члана 2.
ове одлуке улазе у састав здравствених установа које се оснивају овом одлуком
не могу отуђити или оптеретити имовину нити запошљавати нове раднике.</p>

<p>Члан 7.</p>

<p>Влада
Републике ће именовати лице које ће до именовања директора здравствене установе
обављати његове послове и вршити његова овлашћења, као и привремене управне
одборе здравствених установа из члана 1. ове одлуке.</p>

<p>Органи
из става 1. овог члана припремиће статуте и друге опште акте неопходне за упис
у регистар и почетак рада здравствених установа које се оснивају овом одлуком.</p>

<p>Члан 8.</p>

<p>Даном
уписа у судски регистар Дома здравља у Приштини, Завода за заштиту здравља у
Приштини, Завода за трансфузију крви у Приштини, Клиничко-болничког центра у
Приштини, Здравственог центра у Пећи, Здравственог центра у Призрену,
Здравственог центра у Гњилану и Здравственог центра у Косовској Митровици
престају са радом здравствене установе које, у смислу члана 2. ове одлуке,
улазе у њихов састав.</p>

<p>Члан 9.</p>

<p>Ова одлука ступа на
снагу осмог дана од дана објављивања у „Службеном гласнику Републике Србије”.</p>

<p></p>

<p></p>

<p>05 број 022-6364/85</p>

<p>У Београду, 28. октобра
1992. године</p>

<p>Влада Републике Србије</p>

<p>Потпредседник,</p>

<p>др Зоран Аранђеловић, с.
р.</p>

<p></p>



