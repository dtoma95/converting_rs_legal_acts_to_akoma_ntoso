


	
	Zakon

	


				<p>На основу члана 99. став 3. Закона о играма на срећу („Службени гласник РС”, бр. 84/04, 85/05 – др. закон и 95/10), </p>
				<p>Mинистар финансија доноси</p>
				<p>
				</p>
	<p></p>
	<p>ПРАВИЛНИК</p>
				<p>о поступку активирања и враћања средстава наменског депозита, односно банкарске гаранције</p>
				<p>"Службени гласник РС", 
				број 16 од 11. марта 2011.</p>
	<p></p>
				<p></p>
	<p>Члан 1.</p>
				<p>Овим правилником ближе се уређује поступак активирања средстава наменског депозита, односно банкарске гаранције и враћања средстава наменског депозита, односно банкарске гаранције из чл. 39, 61. и 74. Закона о играма на срећу („Службени гласник РС”, бр. 84/04, 85/05 – др. закон и 95/10 – у даљем тексту: Закон), која служе као средство обезбеђења плаћања обавеза по основу јавних прихода и исплате добитака играчима.</p>
				<p></p>
	<p>Члан 2.</p>
				<p>У случају да се против приређивача, односно одговорног лица у правном лицу - приређивачу покренe поступак за прекршаје из члана 98. став 1. тач. 1), 5), 19), 20), 21), 32), 37), 38), 40), 41) и 51) Закона, уплаћени депозит, односно активирана банкарска гаранција из чл. 39, 61. и 74. Закона постају приход буџета Републике Србије, на основу налога министра финансија. </p>
				<p></p>
	<p>Члан 3.</p>
				<p>Поступак активирања средстава наменског депозита, односно банкарске гаранције из члана 1. овог правилника покреће Министарство финансија, на предлог Управе за игре на срећу, као органа управе у саставу Министарства финансија, и то код пословне банке код које је депонован наменски депозит или која је издала банкарску гаранцију, на основу захтева за пренос средстава наменског депозита, односно захтева за активирање банкарске гаранције, потписаног и овереног од стране министра финансија.</p>
				<p></p>
	<p>Члан 4.</p>
				<p>Средства остварена преносом средстава наменског депозита или активирањем банкарске гаранције из члана 1. овог правилника приход су буџета Републике Србије.</p>
				<p></p>
	<p>Члан 5.</p>
				<p>Ако приређивач, односно одговорно лице у правном лицу, буде ослобођен одговорности за прекршај, средства која су постала приход буџета Републике Србије враћају се. </p>
				<p></p>
	<p>Члан 6.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
	<p></p>
				<p>Број 110-00-14/2010-01</p>
				<p>У Београду, 2. марта 2011. године</p>
				<p>Министар,</p>
				<p>др Диана Драгутиновић, с.р.</p>
	
