


	
	Zakon

	


	
				<p></p>
				<p>На основу члана 7. став 1. Закона о детективској делатности („Службени гласник РС”, број 104/13),</p>
				<p>Министар унутрашњих послова доноси</p>
				<p></p>
				<p>ПРАВИЛНИК</p>
				<p>о програму обуке и оспособљавања лица за вршење детективских послова, начину спровођења обуке и оспособљавања и полагања стручног испита за детектива</p>
				<p>"Службени гласник РС", број 74 од 26. августа 
				2015.</p>
				<p></p>
				<p>Члан 1.</p>
				<p>Овим правилником уређују се програм обуке и оспособљавања лица за вршење детективских послова, начин спровођења обуке и оспособљавања и начин полагања стручног испита за детектива (у даљем тексту: стручни испит).</p>
				<p>Члан 2.</p>
				<p>Обуку и оспособљавање лица (у даљем тексту: кандидата) као и полагање стручног испита спроводи Министарство унутрашњих послова (у даљем тексту: Министарство).</p>
				<p>Члан 3.</p>
				<p>Програм за обуку и оспособљавање физичких лица за вршење детективских послова и полагање стручног испита за детектива (Прилог) одштампан је уз овај правилник и чини његов саставни део.</p>
				<p>Члан 4.</p>
				<p>Министарство најмање два пута годишње, у првој и у другој половини године организује стручну обуку кандидата за детективске послове.</p>
				<p>Термине за одржавање обуке и место одржавања обуке Министарство објављује на својој интернет страници или ће их на други начин учинити доступним кандидатима.</p>
				<p>Члан 5.</p>
				<p>Пријаву за похађање обуке и оспособљавања за вршење детективских послова кандидат подноси Министарству преко надлежне полицијске управе по месту пребивалишта.</p>
				<p>Уз пријаву за похађање обуке кандидат прилаже:</p>
				<p>1) уверење да је држављанин Србије;</p>
				<p>2) доказ о уплати републичке административне таксе за пријаву на обуку.</p>
				<p>Члан 6.</p>
				<p>Обука кандидата спроводи се путем предавања и вежби по утврђеном програму, а изводи се теоретски, практичним радом и на други примерен начин и према плану и месту које утврђује Министарство.</p>
				<p>Стручна обука спроводи се на начин да час обуке траје 45 минута, а број часова обуке не сме бити већи од шест часова дневно.</p>
				<p>Часови могу бити повезани у двочас, са одмором између двочаса од најмање 10 минута.</p>
				<p>Члан 7.</p>
				<p>Предавачи наставе морају да имају стечено високо образовање на основним академским студијама у обиму од најмање 240 ЕСПБ бодова, мастер академским студијама, специјалистичким академским студијама, специјалистичким струковним студијама, односно на основним студијама у трајању од најмање четири године или специјалистичким студијама на факултету из области безбедности, правних или економских наука и најмање пет година радног искуства на пословима безбедности.</p>
				<p>Члан 8.</p>
				<p>Присутност кандидата на обуци мора бити 100% укупног фонда часова.</p>
				<p>У случају оправдане спречености кандидата да у одређеном термину присуствује наставном часу, Министарство је дужно да полазнику омогући похађање наставног часа из предметне наставне јединице у неком другом одговарајућем термину.</p>
				<p>О завршеној обуци Министарство кандидату издају потврду о обучености.</p>
				<p>Члан 9.</p>
				<p>Након завршене обуке кандидат Министарству подноси пријаву за полагање стручног испита уз коју прилаже доказ о уплати републичке административне таксе за полагања стручног испита за детектива.</p>
				<p>Кандидат који је у складу са Законом о детективској делатности ослобођен похађања обуке, уз пријаву за полагање стручног испита подноси следећу документацију:</p>
				<p>1) уверење да је држављанин Србије;</p>
				<p>2) доказ да има 5 година радног искуства на пословима прописаним у чл. 6. став 2. Закона о детективској делатности, или доказ да има 5 година радног искуства на пословима детективске делатности сагласно чл. 39. став 2. Закона о детективској делатности;</p>
				<p>3) доказ о уплати републичке административне таксе за полагања стручног испита за детектива.</p>
				<p>Члан 10.</p>
				<p>Након завршене обуке кандидат полаже стручни испит пред Комисијом за полагање стручног испита за детектива (у даљем тексту: Комисија).</p>
				<p>Члан 11.</p>
				<p>Комисију решењем образује министар унутрашњих послова.</p>
				<p>Решењем о образовању Комисије именују се председник Комисије, заменик председника, секретар и чланови Комисије.</p>
				<p>Радом Комисије руководи председник, а за време његовог одсуства те послове врши заменик председника.</p>
				<p>Председник и чланови Комисије морају да испуњавају услове из члана 7. овог правилника прописане за предаваче наставе. </p>
				<p>Стручне и административне послове за потребе Комисије обавља секретар Комисије.</p>
				<p>Члан 12.</p>
				<p>Комисија спроводи стручни испит у трочланом саставу.</p>
				<p>Председник комисије утврђује састав Комисије за сваки испит, односно одређује члана Комисије по сваком појединачном предмету и термину полагања стручног испита.</p>
				<p>Члан 13.</p>
				<p>Пре почетка полагања стручног испита, увидом у личну карту или другу јавну исправу, утврђује се идентитет кандидата и исти се упознаје са правилима којих се мора придржавати током испита.</p>
				<p>Члан 14.</p>
				<p>Председник Комисије одређује време и место полагања стручног испита.</p>
				<p>Стручни испит се по правилу састоји из усмене провере знања кандидата који извлачи по једно испитно питање из три области.</p>
				<p>Када је то потребно од кандидата се може тражити да испитно питање одговори у писменој форми.</p>
				<p>Ради утврђивања знања испитивач кандидату може постављати и додатна питања.</p>
				<p>Успех кандидата оцењује се оценом „положио” или „није положио” за свако испитно питање.</p>
				<p>Кандидат је положио стручни испит ако је на свако од три питања добио оцену ,,положио”.</p>
				<p>О положеном стручном испиту Комисија кандидату издаје уверење.</p>
				<p>Члан 15.</p>
				<p>Кандидат који није положио једно испитно питање из одређене области може приступити поновном полагању тог испита по истеку 15 дана од дана када је први пут полагао.</p>
				<p>Кандидат који није положио два или три испитна питања, или и у другом покушају није положио поправни испит, поново полаже цео испит најраније истеком 30 дана од дана када када је завршио предходно полагање.</p>
				<p>Члан 16.</p>
				<p>Комисија може на писмени захтев кандидата одложити полагање испита, односно започето полагање или поновно полагање испита, због болести или других оправданих разлога најдуже 90 дана.</p>
				<p>Оправданим разлогом из става 1. овог члана сматра се: виша сила, смрт у породици, повреда или болест кандидата или члана уже породице, или други разлози на основу којих се у складу са околностима може оправдати изостанак. </p>
				<p>О оправданости разлога за одлагање стручног испита одлучује Комисија. Ако кандидат не оправда одлагање стручног испита сматраће се да није положио испит.</p>
				<p>Члан 17.</p>
				<p>О току полагања стручног испита, води се записник.</p>
				<p>У записник се уносе следећи подаци:</p>
				<p>1) састав Комисије;</p>
				<p>2) датум и место одржавања испита;</p>
				<p>3) лични подаци о кандидату;</p>
				<p>4) питања постављена кандидату;</p>
				<p>5) одлука Комисије о успеху кандидата на стручном испиту.</p>
				<p>Записник потписују председник и чланови Комисије који су учествовали у спровођењу испита.</p>
				<p>Члан 18.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p></p>
				<p>Број 01-10706/14-28</p>
				<p>У Београду, 21. августа 2015. године</p>
				<p>Министар,</p>
				<p>др Небојша Стефановић, с.р.</p>
				<p></p>
				<p></p>
				<p>Прилози</p>
				<p>ПРИЛОГ</p>
				<table class="tabela-sa-borderom">
					<tbody>
						<tr>
							<td colspan="2">
								<p>Програм за обуку и оспособљавање физичких лица за вршење детективских послова и полагање стручног испита за детектива</p>
							</td>
							<td>
								<p>ТЕОРИЈА</p>
							</td>
							<td>
								<p>ВЕЖБЕ</p>
							</td>
							<td>
								<p>УКУПНО</p>
							</td>
						</tr>
						<tr>
							<td>
								<p>1</p>
							</td>
							<td>
								<p>ОСНОВИ И ПОЈАМ ДЕТЕКТИВСКЕ ДЕЛАТНОСТИ</p>
							</td>
							<td>
								<p>4</p>
							</td>
							<td>
							</td>
							<td>
								<p>4</p>
							</td>
						</tr>
						<tr>
							<td>
							</td>
							<td>
								<p>1.1. Појам и историјски развој детективске делатности</p>
								<p>1.2. Правни оквир </p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>2</p>
							</td>
							<td>
								<p>ПРАВО ПРИВАТНЕ БЕЗБЕДНОСТИ </p>
							</td>
							<td>
								<p>2</p>
							</td>
							<td>
							</td>
							<td>
								<p>2</p>
							</td>
						</tr>
						<tr>
							<td>
							</td>
							<td>
								<p>2.1. О безбедности уопште</p>
								<p>2.1.1. Одређење безбедности као система, с акцентом на подсистем приватне безбедности</p>
								<p>2.1.2. Савремени концепт безбедности , са освртом на приватну безбедност </p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>3</p>
							</td>
							<td>
								<p>ДЕТЕКТИВСКА ДЕЛАТНОСТ</p>
							</td>
							<td>
								<p>13</p>
							</td>
							<td>
								<p>2</p>
							</td>
							<td>
								<p>15</p>
							</td>
						</tr>
						<tr>
							<td>
							</td>
							<td>
								<p>3.1. Уводне одредбе</p>
								<p>3.2. Детективска делатност, правно лице и самостални детектив</p>
								<p>3.3. Услови за обављање детективских послова</p>
								<p>3.4. Лиценца детектива</p>
								<p>3.5. Детективска легитимација</p>
								<p>3.6. Пословне просторије детектива</p>
								<p>3.7. Овлашћења и начин вршења детективских послова</p>
								<p>3.8. Уговор са корисником услуга за обављање детективских послова</p>
								<p>3.9. Употреба ватреног оружја</p>
								<p>3.10. Подаци које државни органи дају детективу на његов захтев</p>
								<p>3.11. Уступање и давање на увид докумената и предмета полицији</p>
								<p>3.12. Надзор, евиденције и заштита података</p>
								<p>3.13. Казнене одредбе</p>
								<p>3.14. Детективска делатност и примена посебних доказних радњи на основу посебних прописа</p>
								<p>3.15. Детективска делатност и заштита података о личности </p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>4</p>
							</td>
							<td>
								<p>ОСНОВИ КРИВИЧНОГ ПРАВА, КРИВИЧНОГ ПОСТУПКА, ПРЕКРШАЈИ И ПРЕКРШАЈНИ ПОСТУПАК</p>
							</td>
							<td>
								<p>8</p>
							</td>
							<td>
								<p>2</p>
							</td>
							<td>
								<p>10</p>
							</td>
						</tr>
						<tr>
							<td>
							</td>
							<td>
								<p>4.1. Кривично право – општи део </p>
								<p>4.1.1. Основне одредбе</p>
								<p>4.1.2. Важење кривичног законодавстава Републике Србије</p>
								<p>4.1.3. Кривично дело (Опште одредбе о кривичном делу – коментар свих одредби; Покушај кривичног дела; Саучесништво у кривичном делу; Кажњавање подстрекача и помагача за покушај; Посебне одредбе о кривичним делима учињеним путем штампе или других средствима јавног информисања)</p>
								<p>4.1.4. Казне (сврха кажњавања, врсте казни и услови за њихово изрицање)</p>
								<p>4.1.5. Рехабилитација, престанак правних последица осуде и давање података из казнене евиденције</p>
								<p>4.2. Кривично право – посебни део</p>
								<p>4.2.1. Кривична дела против живота и тела </p>
								<p>4.2.2. Кривична дела против интелектуалне својине</p>
								<p>4.2.3. Кривична дела имовине (Крађа – коментар; Утаја – коментар; Превара; Одузимање туђе ствари - коментар; Уништење и оштећење туђе ствари – коментар; Неовлашћено коришћење туђег возила; Уцена – коментар)</p>
								<p>4.2.4. Кривична дела чија инкриминисаност, због своје специфичности, могу бити у супротности са самом природом појаве детективске делатности: </p>
								<p>– Кривична дела против слобода и права човека и грађанина – Повреда равноправности; Противправно лишење слободе – коментар; Принуда – коментар; Злостављање и мучење – коментар; Нарушавање неповредивости стана – коментар; Неовлашћено откривање тајне – коментар; Повреда тајности писама и других пошиљки; Неовлашћено прислушкивање и снимање – коментар; Неовлашћено фотографисање – коментар; Неовлашћено објављивање и показивање туђег списа, портрета и снимка; Неовлашћено прикупљање личних података – коментар и Повреда права на подношење правног средства</p>
								<p>– Кривична дела против правосуђа – Непријављивање припремања кривичног дела; Непријављивање кривичног дела и учиниоца – коментар; Давање лажног исказа; Спречавање и ометање доказивања; Повреда судског поступка ; Неовлашћено бављење одређеном делатношћу</p>
								<p>– Кривична дела против привреде – Нарушавање пословног угледа и кредитне способности и Одавање пословне тајне</p>
								<p>– Кривична дела против државних органа – Лажно представљање и Самовлашће</p>
								<p>4.3. Основи кривичног поступка</p>
								<p>4.3.1. Општи део – основне одредбе (Предмет, Значење израза, Претпоставке невиности, Ne bis in idem, Предузимање и почетак кривичног гоњења)</p>
								<p>4.3.2. Месна и стварна надлежност </p>
								<p>4.3.3. Учесници у кривичном поступку (Јавни тужилац, приватни тужилац и окривљени и бранилац)</p>
								<p>4.3.4. Кривична пријава (Подношење кривичне пријаве, начин подношења и уписивање кривичне пријаве, поступање јавног тужиоца по кривичној пријави, одлагање кривичног гоњења и одбацивање кривичне пријаве)</p>
								<p>4.3.5. Оптужење (Подизање оптужнице, садржај оптужнице и подношење оптужнице суду) </p>
								<p>4.4. Прекршаји и прекршајни поступак</p>
								<p>4.4.1. Појам прекршаја</p>
								<p>4.4.2. Надлежност за прописивање прекршаја и врсте прекршаја</p>
								<p>4.4.3. Прекршајни поступак, покретање и учесници у поступку</p>
								<p>4.4.4. Прекршајне санкције</p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>5</p>
							</td>
							<td>
								<p>ЗАШТИТА ПОДАТАКА О ЛИЧНОСТИ И ТАЈНОСТ ПОДАТАКА</p>
							</td>
							<td>
								<p>6</p>
							</td>
							<td>
							</td>
							<td>
								<p>6</p>
							</td>
						</tr>
						<tr>
							<td>
							</td>
							<td>
								<p>5.1. Значење израза у закону</p>
								<p>5.2. Подаци на које се закон не примењује</p>
								<p>5.3. Услови за обраду података</p>
								<p>5.3.1. Недозвољеност обраде</p>
								<p>5.3.2. Обрада са пристанком</p>
								<p>5.3.3. Опозив пристанка</p>
								<p>5.3.4. Обрада без пристанка</p>
								<p>5.3.5. Обавештавање о обради</p>
								<p>5.3.6. Нарочито осетљиви подаци (Пристанак на обраду нарочито осетљивих података, опозив пристанка на обраду нарочито осетљивих података)</p>
								<p>5.4. Права лица и заштита права лица</p>
								<p>5.5. Обезбеђење података (Обавеза чувања тајне, организационе и техничке мере)</p>
								<p>5.6. Евиденције</p>
								<p>5.7. Изношење података из Републике Србије</p>
								<p>5.8. Надзор (Надлежност, омогућавање вршења надзора, овлашћења повереника у надзору)</p>
								<p>5.9. Казнене одредбе</p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>6</p>
							</td>
							<td>
								<p>КРИМИНАЛИСТИКА</p>
							</td>
							<td>
								<p>8</p>
							</td>
							<td>
								<p>2</p>
							</td>
							<td>
								<p>10</p>
							</td>
						</tr>
						<tr>
							<td rowspan="4">
							</td>
							<td>
								<p>6.1.Криминалистичка техника</p>
							</td>
							<td>
								<p>4</p>
							</td>
							<td>
								<p>1</p>
							</td>
							<td>
								<p>5</p>
							</td>
						</tr>
						<tr>
							<td>
								<p>6.1.1. Утврђивање идентитета (Идентификација путем личних података, Фотографија као средство идентификације и Дактилоскопија као средство идентификације)</p>
								<p>6.1.2. Трагови </p>
								<p>6.1.3. Увиђај – криминалистичко - технички аспект</p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>6.2.Криминалистичка тактика </p>
							</td>
							<td>
								<p>4</p>
							</td>
							<td>
								<p>1</p>
							</td>
							<td>
								<p>5</p>
							</td>
						</tr>
						<tr>
							<td>
								<p>6.2.1. Основни појмови и начела криминалистичке тактике</p>
								<p>6.2.2. Појам, значај и подела индиција и доказа</p>
								<p>6.2.3. Верзије</p>
								<p>6.2.4. Планирање рада на основу индиција и верзија и основна питања криминалистике</p>
								<p>6.2.5. Разговор са особама различитих карактеристика (Припрема и тактика обављања разговора, Тактика обављања разговора са оштећеним и жртвом, Тактика обављања разговора са женама, Тактика обављања разговора са старијим лицима)</p>
								<p>6.2.6. Реализација потраге за лицима и предметима – основи тактике</p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>7</p>
							</td>
							<td>
								<p>МЕТОДИКА ПРИКУПЉАЊА ПОДАТАКА </p>
							</td>
							<td>
								<p>7</p>
							</td>
							<td>
								<p>3</p>
							</td>
							<td>
								<p>10</p>
							</td>
						</tr>
						<tr>
							<td>
							</td>
							<td>
								<p>7.1. Прикупљање података од оштећеног</p>
								<p>7.2. Прикупљање података од грађана и јавним поговарањем</p>
								<p>7.3. Прикупљање података путем медија</p>
								<p>7.4. Прикупљање података из евиденција државних органа</p>
								<p>7.5. Прикупљање података праћењем – основи тактике</p>
								<p>7.6. Прикупљање података осматрањем – основи тактике</p>
								<p>7.7. Невербална комуникација (Комуникација невербалним знаковима, Шест функција невербалне комуникације, Говор тела у комуникацији, Експресија лица, Покрети делова тела и држање тела, Знакови комуникације у односу на позиционирање и субјективном односу према простору, Разни шумови и звукови –паралингвистички који прате изговарање гласова-речи, Функције паралингвистичких знакова)</p>
								<p>7.8. Социјална перцепција (Опажање особе, Фактори који утичу на опажање, Чиниоци који утичу на тачност опажања, Стереотипи опажања, Атрибуција, гестови, стечени гласови, Знаци супериорности, Знаци самоуверености, Знаци доминације,Знаци одбране и дефанзивних покрета, Знаци лагања-гестови са индикаторима искрености и неискрености)</p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>8</p>
							</td>
							<td>
								<p>КРИМИНАЛИСТИЧКА ОПЕРАТИВА </p>
							</td>
							<td>
								<p>3</p>
							</td>
							<td>
							</td>
							<td>
								<p>3</p>
							</td>
						</tr>
						<tr>
							<td>
							</td>
							<td>
								<p>8.1. Појам и садржај оперативног рада</p>
								<p>8.2. Облици и спровођење криминалистичке оперативе</p>
								<p>8.3. Оперативно обавештење</p>
								<p>8.4. Оперативна контрола и оперативна обрада</p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>9</p>
							</td>
							<td>
								<p>ОСНОВИ ОБЛИГАЦИОНОГ ПРАВА</p>
							</td>
							<td>
								<p>3</p>
							</td>
							<td>
							</td>
							<td>
								<p>3</p>
							</td>
						</tr>
						<tr>
							<td>
							</td>
							<td>
								<p>9.1. Штета</p>
								<p>9.1.1. Појам и врсте штете</p>
								<p>9.1.2. Одговорност за штету</p>
								<p>9.1.3. Накнада штете</p>
								<p>9.2. Уговори </p>
								<p>9.1.1. Појам уговора</p>
								<p>9.1.2. Предмет и основ уговора</p>
								<p>9.1.3. Неиспуњење уговора </p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>10</p>
							</td>
							<td>
								<p>ПРОФЕСИОНАЛНА ЕТИКА И ДЕТЕКТИВСКИ ПОСЛОВИ</p>
							</td>
							<td>
								<p>3</p>
							</td>
							<td>
							</td>
							<td>
								<p>3</p>
							</td>
						</tr>
						<tr>
							<td>
							</td>
							<td>
								<p>10.1. Етика и морал, основни принципи деловања детектива</p>
								<p>10.2. Забрана злоупотребе информација</p>
								<p>10.3. Забрана злоупотребе поверења странке и других обавеза према странкама</p>
								<p>10.4. Однос међу детективима, поверљивост и професионална тајна</p>
								<p>10.5. Основна уставна начела о људским правима и слободама</p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>11</p>
							</td>
							<td>
								<p>ПОЛИЦИЈСКИ ПОСЛОВИ </p>
							</td>
							<td>
								<p>4</p>
							</td>
							<td>
							</td>
							<td>
								<p>4</p>
							</td>
						</tr>
						<tr>
							<td>
							</td>
							<td>
								<p>11.1. Појам и функције полиције</p>
								<p>11.2. Појам и врсте полицијских послова</p>
								<p>11.3. Детективска делатност и делатност полиције </p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>12</p>
							</td>
							<td>
								<p>ПОСЛОВИ ДРЖАВНЕ УПРАВЕ </p>
							</td>
							<td>
								<p>3</p>
							</td>
							<td>
							</td>
							<td>
								<p>3</p>
							</td>
						</tr>
						<tr>
							<td>
							</td>
							<td>
								<p>12.1. Уређење државне власти (Народна скупштина, Председник Републике, Влада)</p>
								<p>12.2. Појам државне управе, врсте органа и начела државне управе</p>
								<p>12.3. Прописи које доноси државна управа</p>
								<p>12.4. Јавност рада и односи са грађанима</p>
								<p>12.5. Слободни приступ информацијама од јавног значаја коментар</p>
								<p>12.6. Органи општине </p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>13</p>
							</td>
							<td>
								<p>ОСНОВИ КАНЦЕЛАРИЈСКОГ ПОСЛОВАЊА И ЈАВНИ БЕЛЕЖНИЦИ </p>
							</td>
							<td>
								<p>3</p>
							</td>
							<td>
								<p>1</p>
							</td>
							<td>
								<p>4</p>
							</td>
						</tr>
						<tr>
							<td>
							</td>
							<td>
								<p>13.1. Значење основних појмова</p>
								<p>13.2. Примање, отварање и прегледање поште</p>
								<p>13.3. Врсте евиденција о предметима</p>
								<p>13.4. Омот списа</p>
								<p>13.5. Достављање аката у рад</p>
								<p>13.6. Развођење аката</p>
								<p>13.7. Отпремање поште</p>
								<p>13.8. Архивирање и чување</p>
								<p>13.9. Службени акт у вези са канцеларијским пословањем</p>
								<p>13.10. Појам и функција нотара</p>
								<p>13.11. Правни послови који имају облик јавнобележничког записа</p>
								<p>13.12. Други правни послови који могу имати облик јавнобележничког записа</p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td>
								<p>14</p>
							</td>
							<td>
								<p>ЗАКОН О ОПШТЕМ УПРАВНОМ ПОСТУПКУ </p>
							</td>
							<td>
								<p>2</p>
							</td>
							<td>
								<p>1</p>
							</td>
							<td>
								<p>3</p>
							</td>
						</tr>
						<tr>
							<td>
							</td>
							<td>
								<p>14.1. Странка и њено заступање</p>
								<p>14.2. Достављање</p>
								<p>14.3. Начин достављања</p>
								<p>14.4. Посредно достављање</p>
								<p>14.5. Обавезно лично достављање</p>
								<p>14.6. Посебни случајеви достављања</p>
								<p>14.7. Доставнице</p>
								<p>14.8. Грешке у достављању</p>
								<p>14.9. Рокови</p>
							</td>
							<td>
							</td>
							<td>
							</td>
							<td>
							</td>
						</tr>
						<tr>
							<td colspan="2">
								<p>УКУПНО</p>
							</td>
							<td>
								<p>69</p>
							</td>
							<td>
								<p>11</p>
							</td>
							<td>
								<p>80</p>
							</td>
						</tr>
					</tbody>
				</table>
	

