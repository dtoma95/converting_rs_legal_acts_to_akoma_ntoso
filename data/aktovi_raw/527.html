


	
	Zakon


	<p></p>
	<p>На основу члана 26. став 4. Закона о Централном регистру обавезног социјалног осигурања (,,Службени гласник РС”, број 30/10),</p>
	<p>Министар рада, запошљавања и социјалне политике доноси</p>
	<p></p>
	<p>ПРАВИЛНИК</p>
	<p>о чувању, заштити и сигурности података у оквиру информационог система Централног регистра обавезног социјалног осигурања</p>
	<p>
	"Службени гласник РС", број 29 од 29. марта 2013.</p>
	<p></p>
	<p>Садржина правилника</p>
	<p>Члан 1.</p>
	<p>Овим правилником уређују се процедуре чувања, заштите и сигурности података информационог система Централног регистра обавезног социјалног осигурања (у даљем тексту: информациони систем Централног регистра).</p>
	<p>Циљеви заштите информационог система</p>
	<p>Члан 2.</p>
	<p>Циљеви заштите информационог система Централног регистра су:</p>
	<p>1) очување поверљивости података, чиме се онемогућава неауторизован увид и коришћење података из информационог система Централног регистра;</p>
	<p>2) заштита интегритета података, чиме се онемогућава измена података и гарантује аутентичност података;</p>
	<p>3) очување расположивости података, чиме се омогућава реконструкција података у случају њиховог намерног или ненамерног оштећења.</p>
	<p>Заштита из става 1. овог члана обезбеђује се кроз заштиту приступа рачунарској опреми и мрежи, која се реализује на мрежном нивоу кроз специјализоване хардверске компоненте и уз употребу протокола заштите, као и кроз заштиту приступа подацима.</p>
	<p>Чување, заштита и сигурност података Централног регистра</p>
	<p>Члан 3.</p>
	<p>Централни регистар је одговоран за чување, заштиту и сигурност података у оквиру информационог система Централног регистра, што подразумева:</p>
	<p>1) заштиту од неовлашћеног приступа ресурсима који су предмет заштите, њихово неовлашћено коришћење или манипулације базом података информационог система од стране интерних и екстерних корисника;</p>
	<p>2) заштиту интегритета података, њихову расположивост и неовлашћени увид у поверљиве податке;</p>
	<p>3) заштиту базе података од вируса и осталих облика малициозних кодова;</p>
	<p>4) осигурање преноса података из Јединствене базе интерним и екстерним корисницима;</p>
	<p>5) чување података и управљање сигурносним копијама базе података у оквиру информационог система;</p>
	<p>6) политику преносних рачунара у погледу приступа бази података Јединствене базе и чувања података у јединственој бази;</p>
	<p>7) осигурање континуитета активности у случају пожара, поплаве, земљотреса или друге непогоде која се сматра резултатом више силе и која доводи до неуобичајеног прекида у раду информационог система;</p>
	<p>8) повраћај сачуваних података у случају губитка, оштећења или уништења рачунарске опреме информационог система;</p>
	<p>9) тестирање јединствене базе података ради откривања сигурносних проблема на редовној основи и након инсталирања нових верзија Јединствене базе података;</p>
	<p>10) инсталирање софтверске надоградње ради уклањања сигурносних проблема који се установе на Јединственој бази у оквиру информационог система или на повезаном софтверу;</p>
	<p>11) праћење сигурносних инцидената у бази података информационог система ради предузимања корективних мера;</p>
	<p>12) управљање сигурносним инцидентима, едукација и обука свих овлашћених особа ради стицања потребних знања о чувању и сигурности података;</p>
	<p>13) физички приступ и заштита базе података у оквиру информационог система и рачунарске опреме;</p>
	<p>14) одржавање рачунарске опреме информационог система.</p>
	<p>Мере заштите приступа информационом систему</p>
	<p>Члан 4.</p>
	<p>Мере заштите приступа информационом систему Централног регистра су:</p>
	<p>1) аутентификација – која представља процес утврђивања идентитета особе која жели да приступи информационом систему Централног регистра;</p>
	<p>2) ауторизацију – која представља право приступа и дозвољених операција за аутентификовано лице;</p>
	<p>3) заштита тајности – што подразумева шифровање података у циљу спречавања неовлашћеног увида;</p>
	<p>4) непорицање одговорности – што подразумева обезбеђење доказа да је неко извршио одређену радњу, односно трансакцију.</p>
	<p>Реализација система заштите информационог система Централног регистра подразумева обавезну примену квалификованих електронских сертификата за приступ преко Портала и аутентификацију трансакција, као и за аутентификацију приступа Веб сервисима.</p>
	<p>Аутентификација приступа сервисима од стране државних органа и организација, са којима Централни регистар врши размену података подразумева и обавезну примену серверских сертификата.</p>
	<p>Изузетно, осигураници и осигурана лица, који имају право увида у личне податке који се односе на осигурање, могу приступити информационим систему Централног регистра на основу јединственог броја и лозинке, које додељује Централни регистар.</p>
	<p>Приступ информационом систему Централног регистра</p>
	<p>Члан 5.</p>
	<p>Централни регистар управља корисничким налозима, правима приступа и корисничким лозинкама за интерне и екстерне кориснике јединствене базе Централног регистра.</p>
	<p>Централни регистар дужан је да обезбеди приступ подацима у оквиру информационог система само од стране овлашћених лица.</p>
	<p>Сваки приступ информационом систему мора бити аутоматски забележен јединственим идентификатором лица у бази података јединственог система, са тачним временом приступа.</p>
	<p>О сазнањима у вези са покушајима неовлашћеног приступа информационом систему Централног регистра, администратори Јединствене базе података дужни су да обавесте овлашћено лице.</p>
	<p>Физичка заштита података информационог система и чување безбедносних копија</p>
	<p>Члан 6.</p>
	<p>Ради обезбеђења непрекидног функционисања информационог система, Централни регистар обезбеђује физичку заштиту података примарног информационог система, формирањем секундарне базе података и секундарног рачунарског система. 
	</p>
	<p>Секундарна база података и секундарни рачунарски систем морају бити удаљени од места на коме се налази примарни информациони систем.</p>
	<p>Локације из ст. 1. и 2. овог члана морају бити на адекватан начин заштићене од пожара и поплава, као и имати 24-сатни безбедносни систем.</p>
	<p>Приступ локацијама на којима се налазе базе података информационог система и чувају безбедносне копије имају само овлашћена лица.</p>
	<p>Одржавање, поправка и повлачење из употребе опреме за информациони систем</p>
	<p>Члан 7.</p>
	<p>Централни регистар обезбеђује одржавање рачунарске опреме за информациони систем а, у случају поправки, претходно спрема безбедносне копије података, како би се спречио губитак података.</p>
	<p>Одржавање и поправка рачунарске опреме, врши се искључиво под надзором овлашћених запослених у Централном регистру.</p>
	<p>У случају повлачења рачунарске опреме из информационог система, сви подаци претходно морају бити трајно и сигурно избрисани.</p>
	<p>Завршна одредба</p>
	<p>Члан 8.</p>
	<p>Овај правилник ступа на снагу осмог дана од дана објављивања у ,,Службеном гласнику Републике Србије”.</p>
	<p></p>
	<p>Број 110-00-00172/2013-07</p>
	<p>У Београду, 14. марта 2013. године</p>
	<p>Министар,</p>
	<p>Јован Кркобабић, с.р.</p>

