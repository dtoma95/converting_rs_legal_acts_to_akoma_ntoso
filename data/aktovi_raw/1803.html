



	<p>
	</p>
		Редакцијски пречишћен текст
	<p></p>


	<p></p>


	<p>На основу члана 15. став 3, члана 18, члана 24. став 2, члана 25. став 1, члана 27. став 7. и члана 45. став 3. Закона о путним исправама („Службени гласник РС”, број 90/07),</p>


	<p>Министар унутрашњих послова доноси</p>


	<p></p>


	<p>ПРАВИЛНИК</p>


	<p>о путним исправама</p>


	<p>„Службени гласник РС“, бр. 54 od 23. маја 2008, 34 од 21. маја 2010, 
	3 од 15. јануара 2016.</p>


	<p></p>


	<p>I. УВОДНА ОДРЕДБА</p>


	<p></p>


	<p>
	Члан 1.*</p>
	<p>
	Овим правилником прописује се образац путног листа, начин издавања 
	пасоша и путног листа (у даљем тексту: путне исправе), начин узимања 
	биометријских података и величина фотографије и вођење евиденције о путним 
	исправама.*</p>
	<p>
	*Службени гласник РС, број 3/2016</p>


	<p></p>


	<p>II. ОБРАСЦИ</p>


	<p></p>


	<p>Члан 2.</p>


	<p>Образац путног листа је величине 351,2 x 125 mm, савијен је на четири дела и садржи осам страница.</p>


	<p>На обрасцу путног листа доминирају црвени и плави тонови, а натписи су исписани црном бојом.</p>


	<p></p>


	<p>Члан 3.</p>


	<p>Поред простора за упис података из члана 24. Закона о путним исправама (у даљем тексту: Закон), путни лист садржи и простор за упис следећих података:</p>


	<p>1) тип;</p>


	<p>2) кôд;</p>


	<p>3) број путног листа.</p>


	<p>Путни лист садржи и натпис: „Овај путни лист важи само за повратак у Републику Србију” и простор за фотографију, одштампан белом бојом, димензија 35,1 x 44,2 mm.</p>


	<p></p>


	<p>Члан 4.</p>


	<p>Заштитни елементи у обрасцу путног листа су: гуиллоцхе тонска подлога, анти-цопy елементи, микротекст, цртежи обрађени модулацијом линија или урађени у офсет штампи и невидљиви натписи који флуоресцирају под UV светлом.</p>


	<p></p>


	<p>
	Члан 5.</p>


	<p>Брисан је (види члан 2. Правилника - 3/2016-43)</p>


	<p></p>


	<p>
	Члан 6.*</p>
	<p>
	Образац путног листа израђује се према техничкој документацији коју 
	припрема Министарство унутрашњих послова.*</p>
	<p>
	Образац путног листа (Образац 1) одштампан је уз овај правилник и 
	чини његов саставни део.*</p>
	<p>
	*Службени гласник РС, број 3/2016</p>


	<p></p>


	<p>III. ПОСТУПАК ИЗДАВАЊА ПУТНИХ ИСПРАВА 
	*</p>
	<p>
	*Службени гласник РС, број 3/2016</p>


	<p></p>


	<p>Члан 7.</p>


	<p>Захтев за издавање пасоша подноси се лично надлежној организационој јединици Министарства унутрашњих послова према месту пребивалишта, односно боравишта подносиоца захтева у Републици Србији.</p>


	<p>
	
	Захтев за издавање пасоша може се поднети и преко надлежног 
	дипломатског или конзуларног представништва Републике Србије, које ће га без 
	одлагања проследити полицијској управи или полицијској станици Министарства 
	унутрашњих послова, на чијем подручју је пребивалиште лица које подноси 
	захтев за издавање пасоша, а за лица која немају пријављено пребивалиште на 
	територији Републике Србије захтев ће бити прослеђен Полицијској управи за 
	град Београд.*</p>


	<p>Захтев за издавање путног листа подноси се дипломатском или конзуларном представништву Републике Србије на чијем се подручју затекао држављанин Републике Србије који је у иностранству остао без путне исправе.</p>
	<p>
	*Службени гласник РС, број 3/2016</p>
	<p></p>


	<p></p>


	<p>Члан 8.</p>


	<p>Путна исправа издаје се на лични захтев и садржи личне податке који се у њу уписују, у складу са Законом и овим правилником. 
	</p>
	<p>
	Путни лист се може издати на лични захтев и без присуства лица које 
	је у иностранству без путне исправе, уколико постоји основани разлог 
	немогућности доласка у надлежно дипломатско-конзуларно представништво. 
	Захтев се сматра потпуним ако су приложена неопходна документа (уколико лице 
	располаже истим) или се на основу података из захтева могу извршити провере, 
	а надлежни орган из члана 7. овог правилника неспорно је утврдио идентитет 
	лица.*</p>
	<p>
	Путни лист по међународним споразумима о реадмисији може се издати 
	без захтева и присуства лица, на основу сагласности надлежног органа 
	Републике Србије за спровођење Споразума о реадмисији да се лице може 
	вратити у Републику Србију.*</p>


	<p>Уз захтев за издавање путне исправе ставља се на увид лична карта или друга исправа из које се може утврдити идентитет подносиоца, уверење о држављанству – само код првог издавања пасоша по одредбама овог закона, као и друге јавне исправе којима се доказују подаци из захтева.</p>
	<p>
	
	Ако се захтев за издавање пасоша подноси у складу са чланом 34. став 
	3. Закона, уз захтев за издавање пасоша подноси се и доказ који потврђује 
	разлог хитности издавања пасоша.*</p>


	<p>Уз захтев се може приложити и фотографија.</p>


	<p>
	
	Уз захтев се, приликом подношења захтева, прилаже пасош чији је рок 
	важења истекао или који не може служити својој намени, а који ће приликом 
	преузимања новог пасоша бити поништен.*</p>


	<p>Уз захтев се прилаже и доказ о уплаћеној накнади трошкова издавања путне исправе.</p>
	<p>
	*Службени гласник РС, број 3/2016</p>
	<p></p>


	<p></p>


	<p>Члан 9.</p>


	<p>Кад се подноси захтев за издавање нове путне исправе из разлога наведеног у члану 33. став 1. тачка 4) Закона, сматра се да фотографија на путној исправи више не одговара изгледу њеног имаоца ако је лик имаоца путне исправе битно промењен као последица природних промена или промена услед физичких утицаја (хируршке интервенције, повреде и др.).</p>


	<p></p>


	<p>Члан 10.</p>


	<p>Приликом пријема захтева за издавање путне исправе службено лице утврђује идентитет подносиоца захтева, као и да ли захтев садржи прописане податке, да ли је захтев потписан и да ли су уз захтев стављени на увид и приложени прописани документи и докази.</p>


	<p>Ако се провером установи да је поднесен захтев непотпун, односно да подносилац захтева није приложио потребна документа и доказе, због чега се по таквом захтеву не може поступати, службено лице ће подносиоцу захтева указати на недостатке у захтеву, остављајући му примерен рок да их отклони.</p>


	<p>Ако подносилац захтева у одређеном року не отклони недостатке, сматраће се да је одустао од захтева, о чему се доноси закључак и обавештава подносилац захтева.</p>


	<p></p>


	<p>Члан 11.</p>


	<p>Кад службено лице које прими захтев утврди да је захтев за издавање путне исправе уредан и да се по њему може поступати, на погодном месту на захтеву ставља забелешку и својим потписом потврђује да је захтев поднесен у складу са Законом и овим правилником.</p>


	<p></p>


	<p>Члан 12.</p>


	<p>Приликом пријема захтева за издавање путне исправе, подносиоцу захтева се издаје потврда.</p>


	<p>Потврда из става 1. овог члана издаје се на обрасцу величине 21 x 15 cm, израђеном од хартије беле боје, који је одштампан уз овај правилник и чини његов саставни део 
	(Образац 2)*.</p>
	<p>
	*Службени гласник РС, број 3/2016</p>
	<p></p>


	<p></p>


	<p>Члан 13.</p>


	<p>Службено лице које решава о захтеву врши проверу кроз евиденцију о путним исправама, утврђује идентитет, држављанство, као и провере других података значајних за одлучивање. 
	</p>


	<p>Извршене провере и радње службено лице потврђује својим потписом на захтеву за издавање путне исправе.</p>


	<p></p>


	<p>Члан 14.</p>


	<p>Путну исправу преузима лично подносилац захтева, односно законски заступник или лице које подносилац овласти.</p>


	<p></p>


	<p>Члан 15.</p>


	<p>Кад се путна исправа издаје из разлога предвиђених у члану 33. Закона, приликом преузимања нове путне исправе, претходна се поништава и враћа имаоцу.</p>


	<p>Поништавање се врши перфорирањем путне исправе у присуству лица које преузима нову путну исправу.</p>


	<p>Поништена путна исправа уписује се у одговарајућу евиденцију и одмах поништава у електронском облику.</p>


	<p></p>


	<p>
	Члан 16.</p>


	Брисан је (види члан 8. Правилника)

	<p></p>


	<p>IV. УЗИМАЊЕ БИОМЕТРИЈСКИХ ПОДАТАКА</p>


	<p></p>


	<p>Члан 17.</p>


	<p>Приликом подношења захтева за издавање 
	пасоша* узимају се следећи биометријски подаци лица коме се издаје 
	
	пасош*:</p>


	<p>1) фотографија;</p>


	<p>2) отисак прста;</p>


	<p>3) потпис.</p>


	<p>Под узимањем биометријских података, у смислу овог правилника, подразумева се узимање података из става 1. овог члана помоћу одговарајућих техничких средстава и превођење тих података у електронски облик (у даљем тексту: узимање).</p>
	<p>
	Приликом подношења захтева за издавање пасоша деци до навршене 
	дванаесте године живота не узимају се отисак прста и потпис.*</p>
	<p>
	Отисак прста не узима се приликом подношења захтева за издавање 
	пасоша од лица коме се, из објективних разлога привременог карактера, не 
	могу узети отисци прстију.*</p>
	<p>
	*Службени гласник РС, број 3/2016</p>
	<p></p>


	<p></p>


	<p>Члан 18.</p>


	<p>Узимање фотографије врши се дигиталном камером или скенирањем фотографије приложене уз захтев.</p>


	<p>Фотографија из става 1. овог члана мора да испуњава следеће услове:</p>


	<p>1) да има величину 50 x 50 mm;</p>


	<p>2) 70–80% фотографије заузима лице; 
	</p>


	<p>3) да је оштра и јасна, високог квалитета, без мрља и огреботина;</p>


	<p>4) да лице гледа директно у камеру, да се јасно ви-</p>


	<p>де обе ивице лица, без осмеха и гримаса, са затвореним устима;</p>


	<p>5) да приказује природну боју коже;</p>


	<p>6) очи отворене и јасно видљиве (без косе преко очију);</p>


	<p>7) једнобојна сива позадина;</p>


	<p>8) за лице са наочарима: очи јасно видљиве, да рам не заклања било који део ока, без рефлексије;</p>


	<p>9) не смеју да се виде друге особе, делови намештаја или други предмети.</p>


	<p></p>


	<p>Члан 19.</p>


	<p>Узимање отиска прста врши се скенером за отиске и подразумева узимање отиска левог и десног кажипрста, на додир ваљањем прста у једном правцу од једне до друге ивице нокта.</p>


	<p>Ако лице нема кажипрст, узима се отисак наредног прста и то овим редоследом: палац, средњи прст, домали, мали.</p>


	<p>Изузетно, ако узимање отисака прстију скенером из било ког разлога није могуће или ако тако узети отисци не могу послужити биометријској обради, отисци се узимају на класичан начин, механичким отиском на картону. Овако узети отисак се скенира.</p>


	<p>У случају из става 3. овог члана на захтеву за издавање 
	пасоша* уписује се напомена да је отисак узет на класичан начин.</p>


	<p>
	
	Ако лице нема прсте или ако лицу из објективних разлога привременог 
	карактера није могуће узети отиске прстију, на обрасцу пасоша се на месту за 
	слику отиска прста уписује ознака ND (није доступно).*</p>


	<p>На захтеву за издавање путне исправе, на погодном месту, службено лице уписује податак са којих прстију су узети отисци, односно да узимање отиска није доступно, што својим потписом потврђује.</p>
	<p>
	*Службени гласник РС, број 3/2016</p>


	<p></p>


	<p>Члан 20.</p>


	<p>Узимање потписа се врши помоћу табле за дигитализацију потписа. Узети потпис мора бити читак, исписан писаним словима и веран оригиналу.</p>


	<p>Ако је лице неписмено или из других објективних разлога узимање потписа није могуће, на обрасцу 
	пасоша* место за потпис остаје празно.</p>


	<p>
	*Службени гласник РС, број 3/2016</p>
	<p></p>


	<p>V. ЕВИДЕНЦИЈА О ПУТНИМ ИСПРАВАМА И ОБРАСЦИ ЗА ЕВИДЕНЦИЈУ</p>


	<p></p>


	<p>Члан 21.</p>


	<p>Евиденцију о путним исправама, у складу са Законом, води Министарство унутрашњих послова.</p>


	<p></p>


	<p>Члан 22.</p>


	<p>Евиденција о путним исправама састоји се од:</p>


	<p>1) Регистра о издатим путним исправама;</p>


	<p>2) Регистра о одузетим путним исправама;</p>


	<p>3) Регистра о неважећим путним исправама;</p>


	<p>4) Регистра о одбијеним захтевима за издавање путних исправа;</p>


	<p>
	Брисане су раније тачке 5) - 7) (види члан 12. Правилника - 3/2016-43)</p>


	<p>Подаци из члана 35. став 1. тач. 1)–4) Закона садржани су у Регистру о одбијеним захтевима за издавање путних исправа.</p>


	<p>Обрасци регистара из става 1. овог члана одштампани су уз овај правилник и чине његов саставни део 
	(Образац 3)*.</p>


	<p>
	*Службени гласник РС, број 3/2016</p>
	<p></p>


	<p>Члан 23.</p>


	<p>Упоредо са регистром, о издатим путним исправама води се и картотека.</p>


	<p>Картотека из става 1. овог члана, која се састоји од скенираних слика захтева за издавање путних исправа са приложеном документацијом, води се тако да за сваку издату путну исправу постоји картон у електронском облику. 
	</p>


	<p>На картон се уносе подаци о подносиоцу захтева из члана 24. Закона и слике његових биометријских података, податак о серијском и регистарском броју издате путне исправе, року важења и датуму њеног издавања.</p>


	<p>Картон садржи и потпис службеног лица које је решавало о захтеву за издавање путне исправе, датум преузимања и потпис лица које је преузело путну исправу.</p>


	<p></p>


	<p>Члан 24.</p>


	<p>Подаци који се воде у регистрима из члана 22. и картони из члана 23. овог правилника чувају се трајно.</p>


	<p></p>


	<p>Члан 25.</p>


	<p>У картотеци издатих путних исправа Министарство унутрашњих послова ће пасивизирати сваку путну исправу чим утврди да је имаоцу путне исправе престало држављанство Републике Србије.</p>


	<p></p>
	<p>
	Члан 25а*</p>
	<p>
	Обрасци 1, 2, 3. и 4, који су одштампани и који чине саставни део 
	Правилника о путним исправама („Службени гласник РС”, бр. 54/08 и 34/10), 
	замењују се обрасцима 1, 2. и 3. који су одштампани уз овај правилник и који 
	чине његов саставни део.*</p>
	<p>
	*Службени гласник РС, број 3/2016</p>
	<p></p>


	<p>VI. ПРЕЛАЗНЕ И ЗАВРШНА ОДРЕДБА</p>


	<p></p>


	<p>Члан 26.</p>


	<p>Поступци за издавање путних исправа 
	* започети пре ступања на снагу овог правилника окончаће се по одредбама овог правилника.</p>


	<p>
	*Службени гласник РС, број 3/2016</p>
	<p></p>


	<p>Члан 27.</p>


	<p>Сагласно члану 53. Закона, саставни део евиденције о путним исправама које се воде по одредбама овог правилника је евиденција путних исправа која је вођена у складу са Одлуком о начину вођења евиденције о издатим путним исправама и визама, о одбијеним захтевима за издавање путних исправа и виза, о одузетим путним исправама и поништеним визама и неважећим путним исправама („Службени лист СРЈ”, број 5/97).</p>


	<p>Упис и промене података у евиденцији путних исправа из става 1. овог члана врше се према правилима на основу којих је та евиденција вођена до ступања на снагу овог правилника.</p>


	<p></p>


	<p>Члан 28.</p>


	<p>Овај правилник ступа на снагу наредног дана од дана објављивања у „Службеном гласнику Републике Србије”.</p>


	<p></p>


	<p></p>


	<p>01 број 3923/08</p>


	<p>У Београду, 14. маја 2008. године</p>


	<p>Министар,</p>


	<p>
	Драган Јочић, с.р.</p>


	<p></p>


	<p>НАПОМЕНА ИЗДАВАЧА: Правилником о изменама и 
	допунама Правилника о путним исправама ("Службени гласник РС", број 3/2016) 
	обрасци 1 - 4 замењени су новим обрасцима 1 - 3 (види чл. 3, 7. и 12. 
	Правилника - 3/2016-43).</p>


	<p></p>
	<p>Образац 1 - Образац путног листа</p>
	<p>Образац 2 - Образац потврде да је захтев поднесен у 
	складу са законом</p>
	<p>Образац 3 - Образац регистра</p>


	<p>
	</p>


	<p></p>


