



	<p>На основу члана 27. став 4. Закона o заштити од пожара („Службени гласник РС”, брoj 111/09),</p>
	

	<p>Министар унутрашњих послова доноси 
	</p>
	

	<p>
	</p>
	

	<p>ПРАВИЛНИК</p>
	

	<p>о начину израде и садржају Плана заштите од пожара аутономне покрајине, јединице локалне самоуправе и субјеката разврстаних у прву и другу категорију</p>
	

	<p>„Службени гласник РС“, број 73 од 12. октобра 2010.</p>
	

	<p>
	</p>
	

	<p>Члан 1.</p>
	

	<p>Овим правилником утврђује се начин израде и садржај Плана заштите од пожара аутономне покрајине, јединице локалне самоуправе и субјеката разврстаних у прву и другу категорију угрожености од пожара. 
	</p>
	

	<p>План заштите од пожара, независно од доносиоца, садржи: 
	</p>
	

	<p>1) приказ постојећег стања заштите од пожара;</p>
	

	<p>2) процену угрожености од пожара;</p>
	

	<p>3) организацију заштите од пожара;</p>
	

	<p>4) предлог техничких и организационих мера за отклањање недостатака и унапређење стања заштите од пожара;</p>
	

	<p>5) прорачун потребних финансијских средстава;</p>
	

	<p>6) прописане прорачунске и графичке прилоге.</p>
	

	<p>Субјекти у првој и другој категорији угрожености од пожара у Плану заштите од пожара, поред података из става 2. овог члана, ближе приказују и податкe о броју ватрогасаца, техничкој опремљености и обучености ватрогасне јединице, односно организацији превентивних мера заштите од пожара, сталног дежурства и податке о броју стручно оспособљених лица за спровођење заштите од пожара.
	</p>
	

	<p>Члан 2.</p>
	

	<p>Процена угрожености од пожара, најзначајнији елемент Плана заштите од пожара, представља поступак утврђивања нивоа угрожености од пожара или технолошке експлозије и заштитних мера.</p>
	

	<p>На основу процене угрожености од пожара одређују се мере за спречавање настанка и ширења пожара (превентивне мере), као и мере за успешно гашење, које произлазе из чињеничних специфичности предметног плана заштите од пожара. 
	</p>
	

	<p>Основни елементи процене угрожености од пожара јесу:</p>
	

	<p>1) постојеће стање; 
	</p>
	

	<p>2) нумеричка анализа пожарне угрожености; 
	</p>
	

	<p>3) стручно мишљење о постојећем стању, организације службе заштите од пожара као и професионалних ватрогасних јединица; 
	</p>
	

	<p>4) предлог мера у складу са прописима; 
	</p>
	

	<p>5) закључак; 
	</p>
	

	<p>6) графички прилози.
	</p>
	

	<p>Члан 3.</p>
	

	<p>План заштите од пожара за подручје аутономне покрајине и локалне самоуправе (општине и града) по својим деловима садржи:</p>
	

	<p>1) Приказ постојећег стања који обухвата техничке описе са расположивим подацима, и то о: 
	</p>
	

	<p>(1) површини, 
	</p>
	

	<p>(2) броју становника, 
	</p>
	

	<p>(3) насељеним местима,</p>
	

	<p>(4) правним лицима у привреди по гранама делатности, 
	</p>
	

	<p>(5) субјектима заштите од пожара, правним лицима у привреди, у погледу повећане опасности за избијање и ширење пожара (правна лица прве и друге категорије угрожености од пожара), 
	</p>
	

	<p>(6) индустријским зонама, 
	</p>
	

	<p>(7) друмском и железничким саобраћајницама, 
	</p>
	

	<p>(8) туристичким насељима, 
	</p>
	

	<p>(9) електроенергетским објектима за производњу и пренос електричне енергије,</p>
	

	<p>(10) локацијама на којима су ускладиштене веће количине запаљивих течности и гасова, експлозивних материја и других опасних материја, 
	</p>
	

	<p>(11) објектима ватрогасних јединица, 
	</p>
	

	<p>(12) природним извориштима воде који се могу употребљивати за гашење пожара, 
	</p>
	

	<p>(13) насељима и деловима насеља у којима је изведена спољашња хидрантска мрежа за гашење пожара,</p>
	

	<p>(14) грађевинским објектима у којима повремено или стално борави већи број лица (школе, вртићи, јаслице, ђачки и студентски домови, домови пензионера, болнице, спортски објекти, културно-уметнички и историјски објекти и сл.), 
	</p>
	

	<p>(15) локацијама и грађевинским објектима који служе за дистрибуцију запаљивих течности, гасова и других опасних материја,</p>
	

	<p>(16) пољопривредним и шумским површинама са путевимa проходним за ватрогасна возила и ватрогасце,</p>
	

	<p>(17) шумским површинама по врсти, старости, запаљивости и изграђености противпожарних путева и просека у шумама,</p>
	

	<p>(18) насељима, квартовима, улицама или значајнијим грађевинским објектима који су неприступачни за прилаз ватрогасним возилима, 
	</p>
	

	<p>(19) насељима, квартовима, улицама или значајнијим грађевинским објектима у којима нема довољно средстава за гашење пожара, 
	</p>
	

	<p>(20) система телефонских и радио веза употребљивих приликом гашења пожара и организацију гашења,</p>
	

	<p>(21) узроцима избијања и ширења евидентираних пожара током последњих 10 година;</p>
	

	<p>2) Процену угрoжености од пожара која, поред основних елемената из члана 2. става. 3. овог правилника, садржи и стручну обраду података на бази чињеница о:</p>
	

	<p>(1) макроподели на пожарне секторе и зоне уз оцену да ли они испуњавају прописане услове у погледу спречавања ширења пожара, 
	</p>
	

	<p>(2) густини изграђености унутар једне зоне уз оцену о постојећој физичкој структури грађевинских и других објеката с обзиром на могућности ширења пожара, 
	</p>
	

	<p>(3) спратности грађевинских објеката и приступачности саобраћајница и површина у погледу могућности евакуације лица и гашења пожара, 
	</p>
	

	<p>(4) старости грађевинских објеката и потенцијалним опасностима за избијање пожара, 
	</p>
	

	<p>(5) стању спроведености мера заштите од пожара у индустријским зонама и угрожавању грађевинских објеката изван индустријских зона, 
	</p>
	

	<p>(6) стању спроведености мера заштите од пожара за грађевинске објекте истих намена на одређеним подручјима, 
	</p>
	

	<p>(7) извориштима воде и хидрантској мрежи за гашење пожара,</p>
	

	<p>(8) изведеним дистрибутивним центрима енергената, 
	</p>
	

	<p>(9) стању спроведених мера заштите од пожара на шумским и пољопривредним површинама,</p>
	

	<p>(10) броју ватрогасних јединица;</p>
	

	<p>3) Организацију заштите од пожара која обухвата:</p>
	

	<p>(1) начин на који је организована заштита од пожара за подручје аутономне покрајине и јединице локалне самоуправе (општине и града), 
	</p>
	

	<p>(2) начин на који ће се остварити комуникација са другим субјектима заштите од пожара у случају потрeбе,</p>
	

	<p>(3) средства потребна за комуникацију, 
	</p>
	

	<p>(4) начин укључивања комуналних предузећа, служби за снабдевање храном, служби за пружање прве помоћи, начин ангажовања посебних возила у акцији гашења, 
	</p>
	

	<p>(5) податке о броју ватрогасаца, техничкој опремљености и обучености ватрогасних јединица, односно организацији превентивних мера заштите од пожара, сталног дежурства и податке о броју стручно оспособљених лица за спровођење заштите од пожара за подручје аутономне покрајине и јединице локалне самоуправе (општине и града);</p>
	

	<p>4) Предлог техничких и организационих мера за отклањање недостатака и унапређење заштите од пожара који обухвата:</p>
	

	<p>(1) мере у организацији подручја аутономне покрајине и јединице локалне самоуправе (општине и града) које могу утицати да се умањи ризик у погледу настанка пожара и експлозија,</p>
	

	<p>(2) техничке мере које се односе на подизање нивоа заштите од пожара за подручје аутономне покрајине и јединице локалне самоуправе (општине и града), чија обавезна примена није утврђена законима и техничким прописима,</p>
	

	<p>(3) мере заштите од пожара за подручје аутономне покрајине и јединице локалне самоуправе (општине и града) које се морају реализовати, а које захтевају знатна финансијска средства која треба обезбедити посебним планирањем средстава, 
	</p>
	

	<p>(4) мере којима аутономна покрајина и јединице локалне самоуправе (општина и град) планирају набавку посебне опреме, уређаја и средстава да би се систем заштите од пожара унапредио и тиме смањио ризик,</p>
	

	<p>(5) мере за санацију постојећег стања, 
	</p>
	

	<p>(6) мере унапређења које би се спроводиле на грађевинским објектима, деловима грађевинских објеката и отвореном простору, 
	</p>
	

	<p>(7) предлоге за промену намене грађевинских објеката или простора, 
	</p>
	

	<p>(8) предлоге за изградњу нових извора и инсталација за снабдевање водом за гашење пожара, 
	</p>
	

	<p>(9) предлоге за оснивање нових јединица за гашење пожара, 
	</p>
	

	<p>(10) мере у вези са паљењем ватре и спаљивањем биљног отпада на отвореном простору, 
	</p>
	

	<p>(11) предлог за изградњу нових осматрачких места за откривање пожара на отвореним просторима, 
	</p>
	

	<p>(12) предлог за измену или доградњу система везе.</p>
	

	<p>5) Прорачун потребних финансијских средстава који обухвата:</p>
	

	<p>(1) реално сагледавање финансијских елемената свих предложених техничких и организационих мера уз сагласност органа аутономне покрајине и јединице локалне самоуправе (општине и града),</p>
	

	<p>(2) динамику извршења техничких и организационих мера за подручје аутономне покрајине и јединице локалне самоуправе (општине и града) са планом финансијских средстава за период од пет година,</p>
	

	<p>6) Прорачунске и графичке прилоге којима се приказују:</p>
	

	<p>(1) површина на коју се конкретан план односи, 
	</p>
	

	<p>(2) густина насељености и насељена места, 
	</p>
	

	<p>(3) зоне са субјектима заштите од пожара, правним лицима у привреди у погледу повећане опасности за избијање и ширење пожара (правна лица прве и друге категорије угрожености од пожара), 
	</p>
	

	<p>(4) индустријске зоне, 
	</p>
	

	<p>(5) важније друмске и железничке саобраћајнице, 
	</p>
	

	<p>(6) зоне са туристичким насељима, 
	</p>
	

	<p>(7) електроенергетски објекти за производњу и пренос електричне енергије,</p>
	

	<p>(8) локације на којима су ускладиштене веће количине запаљивих течности и гасова, експлозивне материје и друге опасне материје, 
	</p>
	

	<p>(9) објекти ватрогасних јединица на територији аутономне покрајине или јединице локалне самоуправе, 
	</p>
	

	<p>(10) природна изворишта воде која се могу употребљивати за гашење пожара, 
	</p>
	

	<p>(11) насеља и делови насеља у којима је изведена спољашња хидрантска мрежа за гашење пожара,</p>
	

	<p>(12) подручја или делова где се налазе грађевински објекти у којима повремено или стално борави већи број лица (школе, вртићи, јаслице, ђачки и студентски домови, домови пензионера, болнице, спортски објекти, културно-уметнички и историјски објекти и слично), 
	</p>
	

	<p>(13) подручја са локацијама и грађевинским објектима који служе за дистрибуцију запаљивих течности, гасова и других опасних материја,</p>
	

	<p>(14) подручја са пољопривредним и шумским површинама по врсти, старости, запаљивости и изграђености противпожарних путева и просека у шумама,</p>
	

	<p>(15) подручја са насељима, квартовима, улицама или значајнијим грађевинским објектима који су неприступачни за прилаз ватрогасним возилима, 
	</p>
	

	<p>(16) насеља, квартови, улице или значајнији грађевински објекти у којима нема довољно средстава за гашење пожара,</p>
	

	<p>(17) легенда симбола и ознака према српским стандардима (SRPS).</p>
	

	<p>План заштите од пожара за територију града Београда по својим деловима садржи:</p>
	

	<p>1) Приказ постојећег стања који обухвата техничке описе са расположивим подацима, и то о: 
	</p>
	

	<p>(1) површини,</p>
	

	<p>(2) броју становника, 
	</p>
	

	<p>(3) подручјима стамбених, индустријских, туристичких, градских и сеоских насеља те подручјима шумских и пољопривредних површина, 
	</p>
	

	<p>(4) грађевинским објектима у погледу опасности од избијања и ширења пожара који су обухваћени проценом угрожености,</p>
	

	<p>(5) друмским и железничким саобраћајницама које пролазе преко подручја града Београда уз означавање прикључака локалних саобраћајница, 
	</p>
	

	<p>(6) водоводној и хидрантској мрежи, гасоводу, нафтоводу и другим инсталацијама за транспорт запаљивих и опасних материја,</p>
	

	<p>(7) већим грађевинским објектима за ускладиштавање запаљивих, експлозивних и гасовитих материја или других опасних материја, 
	</p>
	

	<p>(8) главним енергетским инсталација с њиховим вентилима, 
	</p>
	

	<p>(9) значајнијим грађевинским објеката у којима повремено или стално борави већи број људи,</p>
	

	<p>(10) објектима професионалних и индустријских ватрогасних јединица за гашење пожара, 
	</p>
	

	<p>(11) местима на којима постоји стално ватрогасно дежурство, 
	</p>
	

	<p>(12) уређеним природним извориштима воде за гашење пожара,</p>
	

	<p>(13) системима телефонских и радио-веза употребљивих у гашењу пожара,</p>
	

	<p>(14) здравственим установама и болницама које би пружиле прву помоћ повређенима у гашењу пожара, 
	</p>
	

	<p>(15) шумским површинама и врстама биљног покривача уз изграђеност саобраћајница и пожарних просека,</p>
	

	<p>(16) пољопривредним површинама и изграђености саобраћајница,</p>
	

	<p>(17) броју пожара и врстама значајнијих грађевинских објеката и простора на којима су настајали пожари у последњих 10 година; 
	</p>
	

	<p>2) Процену угрожености од пожара, која поред основних елемената из члана 2. става. 3. овог правилника, треба да садржи и стручну обраду података на бази чињеница о:</p>
	

	<p>(1) правилној изграђености и повезаности насеља, шумских и пољопривредних површина у погледу услова за ширење пожара, 
	</p>
	

	<p>(2) изграђености саобраћајница за акцију гашења пожара, 
	</p>
	

	<p>(3) функционалност изграђене хидрантске мреже за гашење пожара,</p>
	

	<p>(4) опасности од избијања пожара у грађевинским објектима где борави већи број људи, индустријским, складишним и другим опасним грађевинским објектима и локацијама, односно просторима, 
	</p>
	

	<p>(5) опасностима од избијања пожара у одређеним шумским и пољопривредним подручјима, 
	</p>
	

	<p>(6) опасностима при транспорту опасних материја и одређивању подручја на којима се таква опасност очекује,</p>
	

	<p>(7) опасностима на инсталацијама за дистрибуцију гаса и електричне енергије, 
	</p>
	

	<p>(8) опасностима које произилазе из старости грађевинских објеката, технологија или инсталација за развод енергената, 
	</p>
	

	<p>(9) опасностима због неизграђености саобраћајница или њихове недовољне ширине за приступ и гашење пожара ватрогасним возилима, 
	</p>
	

	<p>(10) функционалности система веза за осматрање и гашење пожара, 
	</p>
	

	<p>(11) бројности и оспособљености становништва за гашење пожара, 
	</p>
	

	<p>(12) превозу људства за гашење пожара,</p>
	

	<p>(13) делотворности здравствене заштите и исхране људства ангажованог на већим пожарима,</p>
	

	<p>(14) броју професионалних и добровољних ватрогасних јединица; 
	</p>
	

	<p>3) Организацију заштите од пожара која садржи:</p>
	

	<p>(1) начин на који је организована заштита од пожара за територију града Београда, 
	</p>
	

	<p>(2) начин на који ће се остварити комуникација са другим субјектима заштите од пожара у случају потребе,</p>
	

	<p>(3) средства потребна за комуникацију,</p>
	

	<p>(4) начин укључивања комуналних предузећа, служби за снабдевање храном, служби за пружање прве помоћи, начин ангажовања посебних возила у акцији гашења, 
	</p>
	

	<p>(5) податке о броју ватрогасаца, техничкој опремљености и обучености ватрогасних јединица, односно организацији превентивних мера заштите од пожара, сталног дежурства и подаци о броју стручно оспособљених лица за спровођење заштите од пожара за територију града Београда;</p>
	

	<p>4) Предлог техничких и организационих мера за отклањање недостатака и унапређење заштите од пожара који обухвата:</p>
	

	<p>(1) мере у организацији подручја града Београда које могу утицати да се умањи ризик у погледу настанка пожара и експлозија,</p>
	

	<p>(2) техничке мере које се односе на подизање нивоа заштите од пожара за територију града Београда а да се њихова обавезна примена не захтева законима и техничком регулативом,</p>
	

	<p>(3) мере заштите од пожара за територију града Београда које се морају реализовати а захтевају знатна финансијска средства које треба обезбедити посебним планирањем средстава, 
	</p>
	

	<p>(4) мере којима град Београд планира набавку посебне опреме, уређаја и средстава да би се систем заштите од пожара унапредио и тиме смањио ризик,</p>
	

	<p>(5) мере за санацију постојећег стања, 
	</p>
	

	<p>(6) мере унапређења које би се спроводиле на грађевинским објектима, грађевинским деловима и отвореном простору, 
	</p>
	

	<p>(7) изградњу нових извора и инсталација за снабдевање водом за гашење пожара, 
	</p>
	

	<p>(8) оснивање нових јединица за гашење пожара, 
	</p>
	

	<p>(9) мере у вези са паљењем ватре и спаљивањем биљног отпада на отвореном простору, 
	</p>
	

	<p>(10) изградњу нових осматрачких места за откривање пожара на отвореним просторима, 
	</p>
	

	<p>(11) измену или доградњу система везе;</p>
	

	<p>5) Прорачун потребних финансијских средстава садржи:</p>
	

	<p>(1) реално сагледавање финансијских елемената свих предложених техничких и организационих мера уз сагласност органа града Београда,</p>
	

	<p>(2) динамику извршења техничких и организационих мера за територију града Београда са планом финансијских средстава за период од пет година;</p>
	

	<p>6) Прорачунске и графичке прилоге којима се приказују:</p>
	

	<p>(1) површина и територија у надлежности града Београда,</p>
	

	<p>(2) број становника, 
	</p>
	

	<p>(3) подручја стамбених, индустријских, туристичких, градских и сеоских насеља те подручја шумских и пољопривредних површина, 
	</p>
	

	<p>(4) подручја са грађевинским објектима у погледу опасности од избијања и ширења пожара која су одређена проценом угрожености за подручје града,</p>
	

	<p>(5) важније друмске и железничке саобраћајнице које пролазе преко територије града Београда уз означавање прикључака локалних саобраћајница, 
	</p>
	

	<p>(6) водоводна и спољашња хидрантска мрежа, гасоводи, нафтоводи и друге инсталације за транспорт запаљивих и опасних материја са главним вентилима,</p>
	

	<p>(7) делова града са већим грађевинским објектима за ускладиштавање запаљивих, експлозивних и гасовитих материја или других опасних материја, 
	</p>
	

	<p>(8) главне електроенергетске инсталације, 
	</p>
	

	<p>(9) подручја са значајнијим грађевинским објектима у којима повремено или стално борави већи број људи,</p>
	

	<p>(10) распоред објеката професионалних и индустријских ватрогасних јединица за гашење пожара, 
	</p>
	

	<p>(11) места на којима постоји стално ватрогасно дежурство, 
	</p>
	

	<p>(12) уређена природна изворишта воде за гашење пожара,</p>
	

	<p>(13) системи телефонске и радио-везе употребљивих у гашењу пожара,</p>
	

	<p>(14) здравствене установе и болнице које би пружиле прву помоћ повређенима у гашењу пожара, 
	</p>
	

	<p>(15) делови града са шумским површинама и врстама биљног покривача уз изграђеност саобраћајница и пожарних просека,</p>
	

	<p>(16) делова града са пољопривредним површинама и изграђеним саобраћајницама,</p>
	

	<p>(17) легенду симбола и ознака према српским стандардима (SRPS).</p>
	

	<p>Под грађевинским објектом, у смислу овог правилника, подразумева се објект на одређеној локацији који се састоји од грађевинског дела и уграђене опреме који заједно чине техничко-технолошку целину, а под пожарним сектором, подразумева се, основна просторна јединица дела грађевинског објекта, која се сматра самосталном у погледу техничких и организационих мера заштите од пожара и која је одвојена од осталих делова грађевинског објекта конструкцијом отпорном на пожар. 
	</p>
	

	<p></p>
	

	<p>Члан 4.</p>
	

	<p>План заштите од пожара за субјекте у првој и другој категорији угрожености од пожара по својим деловима садржи:</p>
	

	<p>1) Приказ постојећег стања који обухвата следеће техничке податке са описима који се односе на:</p>
	

	<p>(1) површину објеката, 
	</p>
	

	<p>(2) број запослених,</p>
	

	<p>(3) број и назив грађевинских и других објеката, 
	</p>
	

	<p>(4) врсту технологије по грађевинским и другим објектима, 
	</p>
	

	<p>(5) количину материја по производним и складишним грађевинским објектима, 
	</p>
	

	<p>(6) број запослених по грађевинским објектима, 
	</p>
	

	<p>(7) материје које се користе у технолошком процесу у погледу опасности за избијање и ширење пожара,</p>
	

	<p>(8) складишта запаљивих течности, гасова и других опасних материја према количини и врсти, 
	</p>
	

	<p>(9) зоне опасности у погледу угрожености од настајања технолошке експлозије, 
	</p>
	

	<p>(10) места у технолошком процесу рангирана по вероватноћи избијање и ширења пожара, 
	</p>
	

	<p>(11) поузданост система за грејање простора или припрему технолошке паре, воде или другог медија у погледу опасности од избијање и ширење пожара,</p>
	

	<p>(12) поузданост и предвиђено време експлоатације технолошког постројења и грађевинских објеката обзиром на опасности од избијања и ширења пожара,</p>
	

	<p>(13) стање грађевинског објекта и изолационих материјала у погледу опасности од избијање и ширење пожара,</p>
	

	<p>(14) пожарне секторе грађевинских објеката, 
	</p>
	

	<p>(15) саобраћајнице за приступ ватрогасних возила,</p>
	

	<p>(16) инсталације развода гасова, запаљивих течности, водовод, хидрантску мрежу за гашење пожара и системе за детекцију, дојаву и гашење пожара, 
	</p>
	

	<p>(17) стање водоснабдевања, 
	</p>
	

	<p>(18) организацију службе заштите од пожара и удаљеност од најближих професионалних ватрогасних јединица, 
	</p>
	

	<p>(19) енергетске системе са главним вентилима, 
	</p>
	

	<p>(20) системе телефонских и радио веза, 
	</p>
	

	<p>(21) организацију службе физичко-техничке заштите, 
	</p>
	

	<p>(22) резервне изворе за снабдевање водом за гашење пожара, 
	</p>
	

	<p>(23) распоред и смештај опреме и средстава за гашење пожара,</p>
	

	<p>(24) професионалне ватрогасне јединице и запослене који су стручно оспособљени за гашење пожара, 
	</p>
	

	<p>(25) начин примања дојаве пожара,</p>
	

	<p>(26) пожарно оптерећење сваког грађевинског објекта, 
	</p>
	

	<p>(27) стање службе за пружање прве помоћи повређенима приликом гашења пожара,</p>
	

	<p>(28) регистроване пожаре са узроцима њиховог настајања у последњих 10 година;</p>
	

	<p>2) Процену угрожености од пожара, која поред основних елемената из члана 2. став 3. овог правилника садржи и стручну обраду података на бази чињеница о:</p>
	

	<p>(1) примењеним прописима и коришћеним методама,</p>
	

	<p>(2) локацији (макро и микро), прилазним саобраћајницама и удаљености од професионалне ватрогасне јединице, 
	</p>
	

	<p>(3) намени грађевинског објекта, технолошком поступку и опасностима које произлазе из намене и технолошког поступка, 
	</p>
	

	<p>(4) начину евакуације и спасавању лица, 
	</p>
	

	<p>(5) конструкцији, конструктивним материјалима и отпорности конструкције у пожару,</p>
	

	<p>(6) подели на пожарне секторе,</p>
	

	<p>(7) врсти и количини запаљивих материја и прорачуну пожарног оптерећења, 
	</p>
	

	<p>(8) електричним инсталацијама и уређајима, 
	</p>
	

	<p>(9) сигурносним системима, уређајима за искључење струје, инсталацијама за детекцију и дојаву пожара, стабилним системима за гашење пожара, детекцију експлозивних гасова и пара и другим инсталацијама значајним за откривање и гашење пожара,</p>
	

	<p>(10) машинским инсталацијама, 
	</p>
	

	<p>(11) могућим врстама и изворима опасности за избијање и ширење пожара, 
	</p>
	

	<p>(12) снабдевању водом и хидрантској мрежи за гашење пожара, 
	</p>
	

	<p>(13) разврставању у категорију угрожености од пожара и од технолошке експлозије, 
	</p>
	

	<p>(14) количини и распореду опреме и средстава за гашење пожара, 
	</p>
	

	<p>(15) организацији службе заштите од пожара и организацији и опремљености ватрогасне јединице,</p>
	

	<p>(16) резултатима примењене нумеричке анализе;</p>
	

	<p>3) Организацију заштите од пожара која обухвата:</p>
	

	<p>(1) начин на који је организована заштита од пожара у субјекту заштите од пожара, правном лицу,</p>
	

	<p>(2) начин на који ће се остварити комуникација са другим субјектима заштите од пожара у случају потребе,</p>
	

	<p>(3) средства потребна за комуникацију,</p>
	

	<p>(4) податке о броју ватрогасаца, техничкој опремљености и обучености ватрогасне јединице, односно службе за спровођење превентивних мера заштите од пожара, као и податке о броју стручно оспособљених лица за спровођење заштите од пожара и сталног дежурства,</p>
	

	<p>(5) начин поступања ватрогасних јединица и других учесника у акцији гашења пожара;</p>
	

	<p>4) Предлог техничких и организационих мера за отклањање недостатака и унапређење заштите од пожара који обухвата:</p>
	

	<p>(1) мере у организацији делатности субјекта заштите од пожара, правног лица које могу утицати да се умањи ризик у погледу настанка пожара и експлозија,</p>
	

	<p>(2) техничке мере које се односе на подизање нивоа заштите од пожара, чија обавезна примена није утврђена законима и техничким прописима,</p>
	

	<p>(3) мере заштите од пожара које се морају реализовати, а које захтевају знатна финансијска средства које субјекат заштите од пожара, правно лице треба да обезбеди посебним планирањем средстава, 
	</p>
	

	<p>(4) мере којима се планира набавка посебне опреме, уређаја и средстава да би се систем заштите од пожара у субјекту заштите од пожара, правном лицу унапредио и тиме смањио ризик,</p>
	

	<p>(5) мере за санацију постојећег стања, 
	</p>
	

	<p>(6) мере унапређења које би се спроводиле на грађевинским објектима, грађевинским деловима и отвореном простору, 
	</p>
	

	<p>(7) изградњу нових извора и инсталација за снабдевање водом за гашење пожара, 
	</p>
	

	<p>(8) мере у вези са паљењем ватре и спаљивањем биљног отпада на отвореном простору, 
	</p>
	

	<p>(9) мере за измену или доградњу система везе;</p>
	

	<p>5) Прорачун потребних финансијских средстава који садржи:</p>
	

	<p>(1) реално сагледавање финансијских елемената свих предложених техничких и организационих мера уз сагласност субјекта заштите од пожара, правног лица,</p>
	

	<p>(2) динамику извршења техничких и организационих мера са планом финансијских средстава за период од пет година;</p>
	

	<p>6) Прорачунске и графичке прилоге којима се приказују:</p>
	

	<p>(1) грађевински и други објекти са распоредом на ситуационом плану, 
	</p>
	

	<p>(2) интерне и спољне саобраћајнице као и платои и саобраћајница за кретање ватрогасних возила,</p>
	

	<p>(3) основе свих етажа објеката са уцртаним евакуационим путевима и назначеним местима са системима за гашење и дојаву, назначеним поделама на пожарне секторе, местима на којима се налазе врата отпорна на пожар, клапне, главни прекидачи, сигурносне светиљке, сигурносни извори електричне енергије, системи за одимљавање, наменом и ознаком просторија, ознаком етаже, 
	</p>
	

	<p>(4) изгледи фасада објекта када је то значајно за евакуацију, 
	</p>
	

	<p>(5) резервни извори за снабдевање водом за гашење пожара, 
	</p>
	

	<p>(6) распоред и смештај опреме и средстава за гашење пожара, 
	</p>
	

	<p>(7) распоред спољне и унутрашње хидрантске мреже,</p>
	

	<p>(8) складишта запаљивих течности, гасова и других опасних материја по количини и врсти, 
	</p>
	

	<p>(9) опасна места у погледу настајања технолошке експлозије, или експлозије смеше запаљивих течности и гасова са ваздухом,</p>
	

	<p>(10) технолошких места по вероватноћи за избијање и ширење пожара, 
	</p>
	

	<p>(11) системи за грејање простора или припрему технолошке паре, воде или другог медија у погледу опасности за избијање и ширење пожара,</p>
	

	<p>(12) правци и места развода гасова и запаљивих течности са главним вентилима,</p>
	

	<p>(13) хидрантске мреже за гашење пожара 
	</p>
	

	<p>(14) простори који имају системе за детекцију, дојаву и гашење пожара, 
	</p>
	

	<p>(15) системи водоснабдевања, 
	</p>
	

	<p>(16) системи телефонских и радио веза, 
	</p>
	

	<p>(17) пожарно оптерећење по грађевинским објектима,</p>
	

	<p>(18) путеви за ватрогасну интервенцију и начини интервенције,</p>
	

	<p>(19) план комуникације учесника у гашењу пожара,</p>
	

	<p>(20) легенда симбола и ознака према српским стандардима (SRPS).</p>
	

	<p></p>
	

	<p>Члан 5.</p>
	

	<p>При изради плана заштите од пожара за подручје аутономне покрајне и локалне самоуправе (општине и града) и субјеката разврстаних у прву и другу категорију угрожености од пожара, тим стручњака који израђује План заштите од пожара, може у оправданим случајевима, за припадајућу врсту ватрогасне јединице, утврдити различиту врсту и количину опреме од оне која је прописана техничким прописима, а која је условљена специфичностима субјекта – правног лица или подручја. 
	</p>
	

	<p>Оправданост предложених промена потребно је посебно образложити.</p>
	

	<p>У поступку давања сагласности на План заштите од пожара, Министарство унутрашњих послова ће оценити оправданост утврђивања различите врсте или количине опреме од прописане.</p>
	

	<p></p>
	

	<p>Члан 6.</p>
	

	<p>За потребе израде Плана заштите од пожара, количина воде потребна за гашење пожара у насељима у зависности од броја становника и рачунског броја истовремених пожара, утврђена је посебним прописима чији је извод дат у Табели 1. која је одштампана уз овај правилник и која чини његов саставни део.</p>
	

	<p>Ако је насеље подељено у зоне према изворима за снабдевање водом за гашење пожара који нису међусобно повезани, рачунски број истовремених пожара и количина воде за гашење пожара одређују се према броју становника који припадају одређеној зони.</p>
	

	<p>Ако је површина на којој се налази индустријски или привредни објекат (грађевински објекти и простори) величине до 150 ha, рачуна се с једним пожаром, а ако је површина већа рачуна се с два истовремена пожара. 
	</p>
	

	<p></p>
	

	<p>Члан 7.</p>
	

	<p>План заштите од пожара и у оквиру њега процену угрожености, с обзиром на критеријуме дефинисане овим правилником, израђује привредно друштво или друго правно лице које поседује овлашћење за израду главног пројекта заштите од пожара и овлашћења за пројектовање посебних система заштите од пожара, односно тим стручњака са одговарајућим лиценцама.</p>
	

	<p>Одговорна лица у аутономној покрајини, општини, граду, граду Београду и субјекту у првој и другој категорији угрожености од пожара за чије се грађевинске објекте и просторе израђује план заштите од пожара и у оквиру њега процена угрожености, упознаће одговорно лице за израду плана заштите од пожара и процене са свим расположивим подацима и предузети мере за заштиту података. 
	</p>
	

	<p></p>
	

	<p>Члан 8.</p>
	

	<p>За израду планова заштите од пожара и процене угрожености примењују се српске норме и нумеричке методе, као и у свету прихваћене нумеричке методе (TRVB 100, Еуроаларм, Гретенер, DOW Индекс и сличне) које уређују ту област, у случају да се План заштите од пожара и процена угрожености не могу израдити применом само српских норми и метода.</p>
	

	<p>Методе из става 1. овога члана могу се користити искључиво за оне грађевинске објекте и постројења на начин и како је то предвиђено самом методом и прихваћеном праксом.</p>
	

	<p>Примена једне или више изабраних метода обавезна је у целини.</p>
	

	<p></p>
	

	<p>Члан 9.</p>
	

	<p>Лица која учествују у изради плана заштите од пожара и процене угрожености имају обавезу чувања као службене тајне податке који су на основу закона или општег акта означени одговарајућим степеном тајности. 
	
	</p>
	

	<p>Члан 10.</p>
	

	<p>План заштите од пожара и процена угрожености садрже и предлог мера чијим би се спровођењем постигло економичније или на други начин повољније решење заштите од пожара и експлозија за власника или корисника грађевинског објекта, а истовремено задржао исти или постигао већи ниво заштите. 
	</p>
	

	<p>Предлог мера за побољшање стања заштите од пожара може да се односи на: 
	</p>
	

	<p>(1) санацију постојећег стања; 
	</p>
	

	<p>(2) унапређења које би се спроводиле на грађевинским објектима, грађевинским деловима и отвореном простору; 
	</p>
	

	<p>(3) промену намене грађевинских објеката или простора; 
	</p>
	

	<p>(4) извођење нових инсталација за гашење и дојаву пожара; 
	</p>
	

	<p>(5) изградњу нових извора и инсталација за снабдевање водом за гашење пожара; 
	</p>
	

	<p>(6) оснивање нових јединица за гашење пожара; 
	</p>
	

	<p>(7) паљење ватре и спаљивање биљног отпада на отвореном простору; 
	</p>
	

	<p>(8) изградњу нових осматрачких места за откривање пожара на отвореним просторима; 
	</p>
	

	<p>(9) измену или доградњу система везе.</p>
	

	<p></p>
	

	<p>Члан 11.</p>
	

	<p>Мере заштите од пожара и технолошких експлозија које су произашле из Плана заштите од пожара израђене за више технолошки или просторно међусобно повезаних грађевинских објеката, обавезне су за све њихове власнике и кориснике. 
	</p>
	

	<p></p>
	

	<p>Члан 12.</p>
	

	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	

	<p></p>
	

	<p>Број 01-9882/10-3</p>
	

	<p>У Београду, 27. септембра 2010. године 
	</p>
	

	<p>Министар 
	</p>
	

	<p>унутрашњих послова,</p>
	

	<p>Ивица Дачић,с.р.</p>
	
