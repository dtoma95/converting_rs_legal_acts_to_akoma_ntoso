



<p>Редакцијски 
пречишћен текст</p>
<p></p>
<p></p>
<p>На основу члана 29.
Закона о рударству (“Службени гласник РС”, број
44/95),</p>
<p>Министар надлежан за
послове рударства доноси</p>
<p>ПРАВИЛНИК</p>
<p>о 
	садржини дугорочног програма експлоатације лежишта минералних сировина и 
	годишњих планова извођења рударских радова</p>
<p>"Службени гласник РС", бр. 27 од 26. 
јуна 1997, 
7 од 6. фебруара 2019 - 
др. правилник</p>
<p>I.
УВОДНЕ ОДРЕДБЕ</p>
<p>Члан
1.</p>
<p>Овим правилником
прописује се садржина дугорочног програма експлоатације лежишта минералних
сировина и годишњих планова извођења рударских радова.</p>
<p>Дугорочни програм
експлоатације лежишта минералних сировина (у даљем тексту: дугорочни програм) и
годишњи планови извођења рударских радова (у даљем тексту: годишњи планови)
израђују се на основу података о утврђеним колочинама и квалитету минералних
сировина и услова експлоатације.</p>
<p>II.
ДУГОРОЧНИ ПРОГРАМ</p>
<p>1.
Саставни делови дугорочног програма</p>
<p>Члан
2.</p>
<p>Дугорочни програм
састоји се из три дела, и то: </p>
<p>1) техничке анализе
реализације дугорочног програма из претходног периода; </p>
<p>2) техничке основе
дугорочног програма за наредни период;</p>
<p>3) закључног дела.</p>
<p>1.1.
Техничка анализа реализације дугорочног програма из претходног периода</p>
<p>Члан
3.</p>
<p>Техничка анализа
реализације дугорочног програма из претходног периода , садржи:</p>
<p>1) основне податке о
предузећу;</p>
<p>2) податке о лежишту
или делу лежишта минералних сировина и пратећих стена;</p>
<p>3) податке о
изграђеним објектима; </p>
<p>4) податке о
расположивим капацитетима и кадровској оспособљености;</p>
<p>5) графичку
документацију.</p>
<p>Члан
4.</p>
<p>Основни подаци о
предузећу су подаци о:</p>
<p>1) фирми и седишту
предузећа;</p>
<p>2) делатности предузећа;</p>
<p>3) пословању
предузећа по завршном рачуну;</p>
<p>4) резултатима
оствареним у реализацији дугорочног програма из претходног периода.</p>
<p>Члан
5.</p>
<p>Подаци о лежишту или
делу лежишта минералних сировина и пратећих стена односе се на:</p>
<p>1) врсту, квалитет и
количину минералних сировина А, Б и Ц1 категорије;</p>
<p>2) локалитет
лежишта, односно експлоатационог поља;</p>
<p>3) степен
истражености;</p>
<p>4) друге специфичне
карактеристике лежишта и пратећих стена које могу утицати на безбедно извођење
рударских радова и економичност експлоатације;</p>
<p>5) век експлоатације
оверених резерви минералних сировина;</p>
<p>6) податке о
рударским радовима чије је извођење у току;</p>
<p>7) степен
искоришћења минералних сировина у лежишту.</p>
<p>Члан
6.</p>
<p>Подаци о изграђеним
објектима обухватају податке о:</p>
<p>1) изграђеним рударским
објектима;</p>
<p>2) осталим
објектима, односно осталој инвестиционој изградњи.</p>
<p>Члан
7.</p>
<p>Подаци о
расположивим капацитетима и кадровској оспособљености обухватају податке о:</p>
<p>1) инсталисаним
капацитетима за производњу, односно откопавање и утовар минералних сировина на
свим експлоатационим, односно истражним пољима;</p>
<p>2) техничким
капацитетима за истраживање, разраду производње и производњу нафте, гаса и
геотермалне енергије;</p>
<p>3) расположивим
капацитетима за транспорт и прераду минералних сировина;</p>
<p>4) осталим
капацитетима;</p>
<p>5) кадровској
оспособљености (број и структура кадрова).</p>
<p>Члан
8.</p>
<p>Графичка
документација садржи:</p>
<p>1) ситуациони план
одобреног експлоатационог поља;</p>
<p>2) геолошку карту
експлоатационог поља;</p>
<p>3) ситуациони план
копа, јама, нафтних и гасних поља;</p>
<p>4) план постојећих
површинских копова, јама, нафтних или гасних поља;</p>
<p>5) табеларни и
графички приказ основних показатеља реализације дугорочног програма и трендова
производње предузећа или подручја за период за који се доноси дугорочни
програм.</p>
<p>1.2.
Техничка основа дугорочног програма за наредни период</p>
<p>Члан
9.</p>
<p>Техничка основа
дугорочног програма за наредни период садржи:</p>
<p>1) полазне основе
развоја;</p>
<p>2)
техничко-технолошку анализу о условима реализације дугорочног програма;</p>
<p>3) економске
показатеље.</p>
<p>Члан
10.</p>
<p>Полазне основе
развоја предузећа садрже:</p>
<p>1) стање у погледу
степена истражености и експлоатације одговарајуће врсте минералних сировина у
свету, са пројекцијом за период за који се доноси дугорочни програм;</p>
<p>2) достигнути ниво
развоја предузећа;</p>
<p>3) циљеви развоја
предузећа.</p>
<p>Члан
11. </p>
<p>Техничко-технолошка
анализа о условима реализације дугорочног програма, обухвата податке о:</p>
<p>1) производњи
минералне сировине са динамиком производње у периоду за који се доноси
дугорочни програм, по појединим пољима, односно објектима и у целини;</p>
<p>2) динамици извођења
истражних, инвестиционих и припремних радова којима се обезбеђује континуитет
експлоатације по истражним просторима, односно експлоатационим пољима или
објектима, као и у целини;</p>
<p>3) преради по
асортиманима и квалитету;</p>
<p>4) обезбеђивању
инвестиционе опреме;</p>
<p>5) заштитним мерама
и обезбеђивању заштитне опреме;</p>
<p>6) потребној радној
снази, односно кадровима;</p>
<p>7) утицају
експлоатације на животну средину.</p>
<p>Саставни део
техничко-технолошке анализе су и програм рекултивације по објектима и
локацијама и одговарајућа графичка документација.</p>
<p>Члан
12.</p>
<p>Економски показатељи
дугорочног програма обухватају :</p>
<p>1) приказ и оцену
економских показатеља за претходни период;</p>
<p>2) глобалне
показатеље о очекиваним економским ефектима пословања предузећа у наредном
периоду.</p>
<p>1.3.
Закључни део</p>
<p>Члан
13.</p>
<p>Закључни део
дугорочног програма садржи кратак приказ могућности и услова за реализацију
дугорочног програма по свим сегментима од значаја за његову реализацију.</p>
<p>2.
Дугорочни програм предузећа за истраживање нафте и гаса</p>
<p>Члан
14.</p>
<p>Дугорочни програм
предузећа за истраживање и производњу нафте и гаса, поред наведених података,
садржи и податке о обиму и резултатима истраживања и податке о обиму производње
нафте, гаса и геотермалне енергије.</p>
<p>Подаци о обиму и
резултатима истраживања и производње нафте, гаса и геотермалне енергије,
обухватју податке који се односе на истраживање и производњу нафте, гаса и
геотермалне енергије у земљи и иностранству, преглед свих нафтних и гасних поља
у производњи, као и кратак приказ проблематике у производњи нафте, гаса и
геотермалних вода.</p>
<p>III.
ГОДИШЊИ ПЛАН</p>
<p>1.
Основ за израду и саставни делови годишњег плана</p>
<p>Чл.
15-19.</p>
<p>Престали су да важе (види члан 9. 
	Правилника - 7/2019-6)</p>
<p>IV.
ЗАВРШНА ОДРЕДБА</p>
<p>Члан
20. </p>
<p>Овај правилник ступа
на снагу осмог дана од дана објављивања у „Службеном гласнику Републике
Србије”.</p>
<p>Број
110-00-00007/97-01</p>
<p>У Београду, 11. јуна
1997. године</p>
<p>Министар,</p>
<p>Србољуб
Станковић, с.р.</p>

