


	
	Zakon

	


	
				<p>На основу члана 46. став 10. Закона о управљању отпадом („Службени гласник РС”, бр. 36/09, 88/10 и 14/16)</p>
				<p>Министар пољопривреде и заштите животне средине, доноси</p>
				<p>ПРАВИЛНИК</p>
				<p>о обрасцу Документа о кретању опасног отпада, обрасцу претходног обавештења, начину његовог достављања и упутству за њихово попуњавање</p>
				<p>"Службени гласник РС", број 17 од 6. марта 
				2017.</p>
				<p></p>
				<p>Члан 1. </p>
				<p>Овим правилником прописује се образац Документа о кретању опасног отпада, образац претходног обавештења, начин његовог достављања и упутство за њихово попуњавање.</p>
				<p>Одредба става 1. овог члана примењује се на кретање опасног отпада у Републици Србији. </p>
				<p>Члан 2.</p>
				<p>Документ о кретању опасног отпада дат је на Обрасцу 1 – Документ о кретању опасног отпада, који је одштампан уз овај правилник и чини његов саставни део. </p>
				<p>Претходно обавештењe дато је на Обрасцу 2 – Претходно обавештење, који је одштампан уз овај правилник и чини његов саставни део.</p>
				<p>Члан 3.</p>
				<p>Образац Документа о кретању опасног отпада из члана 2. став 1. овог правилника доставља се Агенцији за заштиту животне средине (у даљем: Агенција), у електронском облику, уносом података у информациони систем Националног регистра извора загађивања, најкасније 15 дана од завршетка кретања отпада са финалним, допуњеним подацима о отпаду, у складу са законом којим се уређује заштита података о личности. </p>
				<p>Образац претходног обавештења из члана 2. став 2. овог правилника доставља се министарству надлежном за послове животне средине (у даљем тексту: министарство) и Агенцији, у електронском облику, уносом података у информациони систем Националног регистра извора загађивања најмање 48 сати пре започињања кретања са подацима о отпаду, у складу законом којим се уређује заштита података о личности. </p>
				<p>Комплетно оверен и потписан Документ о кретању отпада прималац опасног отпада доставља и на поштанску адресу министарства и Агенције, у складу са законом којим се уређује управљање отпадом.</p>
				<p>Члан 4.</p>
				<p>Упутство за попуњавање претходног обавештења и Документа о кретању опасног отпада, дато је у Прилогу – Упутство за попуњавање претходног обавештења и Документа о кретању опасног отпада, који је одштампан уз овај правилник и чини његов саставни део. </p>
				<p>Члан 5.</p>
				<p>Даном ступања на снагу овог правилника престаје да важи Правилник о обрасцу Документа о кретању опасног отпада и упутству за његово попуњавање („Службени гласник РС”, број 114/13).</p>
				<p>Члан 6. </p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p>Број 110-00-266/2016-09</p>
				<p>У Београду, 13. фебруара 2017. године</p>
				<p>Министар, </p>
				<p>Бранислав Недимовић, с.р.</p>
				<p></p>
				<p>Прилози</p>
				<p></p>
				<p>
				Образац 1 - Документ о кретању опасног отпада</p>
				<p>
				Образац 2 - Претходно обавештење</p>
				<p>
				Прилог - Упутство за попуњавање претходног обавештења и 
				документа о кретању опасног отпада</p>
	

