


	
	Zakon

	


	
				<p></p>
				<p>На основу члана 63. став 4. Закона о јавним предузећима („Службени гласник РС”, број 15/16) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Mинистар привреде доноси </p>
				<p></p>
				<p>ПРАВИЛНИК</p>
				<p>о oбрасцима тромесечних извештаја о реализацији годишњег, односно трогодишњег програма пословања јавних предузећа </p>
				<p>"Службени гласник РС", број 36 од 8. априла 
				2016.</p>
				<p></p>
				<p>Члан 1.</p>
				<p>Овим правилником прописују се обрасци тромесечних извештаја о реализацији годишњег, односно трогодишњег програма пословања:</p>
				<p>1) јавних предузећа чији је оснивач Република Србија, аутономна покрајина или јединица локалне самоуправе (у даљем тексту: јавно предузеће); </p>
				<p>2) друштава капитала из члана 3. став 2. тач. 1) и 2) Закона о јавним предузећима; </p>
				<p>3) зависних друштава из члана 3. став 2. тачка 2) Закона о јавним предузећима.</p>
				<p>Одредбе овог правилника примењују се и нa привредна друштва од стратешког значаја за Републику Србију у којима је Република Србија директно или индиректно контролни члан друштва.</p>
				<p>Члан 2. </p>
				<p>Обрасци из члана 1. овог правилника су:</p>
				<p>1) Образац 1. Биланс успеха;</p>
				<p>2) Образац 1А. Биланс стања;</p>
				<p>3) Образац 1Б. Извештај о токовима готовине;</p>
				<p>4) Образац 2. Трошкови запослених;</p>
				<p>5) Образац 3. Динамика запослених;</p>
				<p>6) Образац 4. Кретање цена производа и услуга;</p>
				<p>7) Образац 5. Субвенције и остали приходи из буџета;</p>
				<p>8) Образац 6. Средства за посебне намене;</p>
				<p>9) Образац 7. Нето добит;</p>
				<p>10) Образац 8. Кредитна задуженост;</p>
				<p>11) Образац 9. Готовински еквиваленти и готовина;</p>
				<p>12) Образац 10. Извештај о инвестицијама;</p>
				<p>13) Образац 11. Бруто потраживања јавног предузећа за дате кредите и зајмове, продате производе, робу и услуге и дате авансе и друга потраживања;</p>
				<p>14) Образац 12. Извештај о степену усклађености планираних и реализованих активности из програма пословања.</p>
				<p>Члан 3.</p>
				<p>Обрасци из члана 2. тач. 1)–14) овог правилника попуњавају се кумулативно, са почетком календарске године, и то за следећи период:</p>
				<p>1) од 1. јануара до 31. марта;</p>
				<p>2) од 1. јануара до 30. јуна;</p>
				<p>3) од 1. јануара до 30. септембра;</p>
				<p>4) од 1. јануара до 31. децембра.</p>
				<p>Члан 4.</p>
				<p>Обрасци из члана 2. тач. 1)–14) овог правилника одштампани су уз овај правилник и чине његов саставни део. </p>
				<p>Члан 5.</p>
				<p>Даном ступања на снагу овог правилника престаје да важи Правилник о oбрасцима тромесечних извештаја о реализацији годишњег програма пословања јавних предузећа и зависних друштава капитала чији је оснивач то предузеће („Службени гласник РС”, бр. 36/13, 27/14 и 38/15). </p>
				<p>Члан 6.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”. </p>
				<p>Број 110-00-50/2016-09</p>
				<p>У Београду, 1. априла 2016. године</p>
				<p>Министар, </p>
				<p>Жељко Сертић, с.р.</p>
				<p></p>
				<p>
				Образац 1. - Биланс успеха</p>
				<p>
				Образац 1А. - Биланс стања</p>
				<p>
				Образац 1Б. - Извештај о токовима готовине</p>
				<p>
				Образац 2. - Трошкови запослених</p>
				<p>
				Образац 3. - Динамика запослених</p>
				<p>
				Образац 4. - Кретање цена производа и услуга</p>
				<p>
				Образац 5. - Субвенције и остали приходи из буџета</p>
				<p>
				Образац 6. - Средства за посебне намене</p>
				<p>
				Образац 7. - Нето добит</p>
				<p>
				Образац 8. - Кредитна задуженост</p>
				<p>
				Образац 9. - Готовински еквиваленти и готовина</p>
				<p>
				Образац 10. - Извештај о инвестицијама</p>
				<p>
				Образац 11. - Бруто потраживање јавног предузећа за дате кредите на зајмове, продате производе, робу и услуге и дате авансе и друга потраживања</p>
				<p>
				Образац 12. - Извештај о степену усклађености палнираних и реализованих активности из програма пословања</p>
	

