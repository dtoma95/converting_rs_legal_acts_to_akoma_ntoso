


	
	Zakon

	


	
				<p></p>
				<p>На основу члана 45. став 5. Закона о заштити и одрживом коришћењу рибљег фонда („Службени гласник РС”, број 128/14),</p>
				<p>Министар пољопривреде и заштите животне средине доноси</p>
				<p></p>
				<p>ПРАВИЛНИК</p>
				<p>о изгледу и садржини обрасца евиденције улова риболовца и начину вођења евиденције о улову рибе</p>
				<p>"Службени гласник РС", број 34 од 14. априла 
				2015.</p>
				<p>Члан 1.</p>
				<p>Овим правилником ближе се прописује изглед и садржина обрасца евиденције улова риболовца и начин вођења евиденције о улову рибе.</p>
				<p>Члан 2.</p>
				<p>Изглед обрасца евиденције улова риболовца дат је на Обрасцу Е – 1, који је одштампан уз овај правилник и чини његов саставни део.</p>
				<p>Образац Е – 1 из става 1. овог члана, чији број унутрашњих страна не може бити мањи од 12 страна, има облик књиге са повезом димензија 7,5 x 10,5 cm и садржи:</p>
				<p>1) на страни 1: текст „Република Србија”, место за уписивање назива корисника рибарског подручја, текст „Образац евиденције улова рекреативног риболовца” и годину за коју је издат;</p>
				<p>2) на страни 2: места за уписивање имена и презимена риболовца, адресе пребивалишта риболовца, ЈМБГ риболовца и серијског броја дозволе за рекреативни риболов;</p>
				<p>3) на унутрашњим странама, табелу за евиденцију дневног улова која садржи: датум, назив риболовне воде, врсту рибе, kg/комада рибе и потпис рибочувара;</p>
				<p>4) на четири стране, табелa евиденције годишњег улова којa садржи: назив риболовне воде, врсту рибе и kg/комада рибе у које се уписују сабрани подаци из евиденције дневног улова за сваку риболовну воду, по рибљим врстама;</p>
				<p>5) на последњој страни: простор за белешке риболовца.</p>
				<p>Члан 3.</p>
				<p>Евиденција о улову рибе води се одмах након извлачења улова из воде, тако што се подаци о улову уписују у образац из члана 1. овог правилника и то за оне јединке које се задржавају.</p>
				<p>Изузетно од става 1. овога члана, евиденција о улову алохтоних врста риба, као и риба за које није прописано дневно ограничење улова, врши се по завршетку риболова, а пре поласка са риболовне воде.</p>
				<p>Члан 4. </p>
				<p>Евиденција о улову рибе води се читко, уредно и тачно уз обавезно попуњавање свих рубрика и навођење свих тражених података.</p>
				<p>Члан 5.</p>
				<p>Даном почетка примене овог правилника престаје да важи Правилник о начину вођења евиденције о улову рибе, као и о изгледу и садржини јединственог обрасца евиденције улова од стране рекреативног риболовца („Службени гласник РС”, број 104/09).</p>
				<p>Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2016. године.</p>
				<p></p>
				<p>Број 119-01-22/2015-17</p>
				<p>У Београду, 23. марта 2015. године</p>
				<p>Министар, </p>
				<p>проф. др Снежана Богосављевић Бошковић, с.р. </p>
				<p>Прилози</p>
				<p>Образац Е-1 - 
				
				Образац евиденције улова 
				риболовца</p>
				<p></p>
				<p></p>
				<p></p>
	

