





	
		Редакцијски пречишћен текст

<p></p>

<p>На основу члана 81.
став 3. Закона о рударству („Службени гласник РС”,
број 44/95),</p>

<p>Министар надлежан за
послове рударства, доноси</p>

<p></p>

<p></p>

<p>ПРАВИЛНИК</p>

<p>о условима за обављање одређених стручних послова при експлоатацији минералних сировина</p>

<p>„Службени
гласник РС", бр. 40 од 8. септембра 1997, 32 од 17. септембра 1998.</p>

<p></p>

<p></p>

<p>Члан
1.</p>

<p>Овим правилником
прописују се услови за обављање одређених стручних послова при експлоатацији
минералних сировина.</p>

<p>Стручни послови из
става 1. овог члана, у смислу овог правилника, су послови:</p>

<p>1) Руковања
рударским машинама и постројењима у процесу експлоатације чврстих минералних
сировина, нафте и гаса.*</p>

<p>2) спасавања у
јамама и на експлоатационим пољима нафте и гаса;</p>

<p>3) руковање
експлозивним средствима и минирања;</p>

<p>4) монтаже и
одржавања машина, електричних уређаја и инсталација у јамама угроженим
експлозивним јамским гасом или опасном угљеном прашином или на објектима за
истраживање и експлоатацију нафте и гаса и слојних вода, који су угрожени
експлозивним земним гасом.</p>

<p></p>

<p>
*Службени гласник РС, број 32/1998</p>

<p></p>

<p>Члан
2.</p>

<p>Послове иза члана 1.
став 2. овог правилника, могу обављати лица која имају одговарајућу школску
спрему, радно искуство и положен испит за рад на тим пословима.</p>

<p></p>

<p>Члан
3.</p>

<p>Послове
руковања рударским машинама и постројењима може обављати КВ радник одговарајуће
струке са најмање две године радног стажа и положеним испитом за руковање
одређеном врстом рударске машине или постројења.*</p>

<p>Испит из става 1.
овог члана полаже се после обављене обуке, која се врши по посебном програму
који доноси директор рударског предузећа.</p>

<p>Програм из
става 2. овог члана садржи врсту и степен школске спреме за обављање послова из
става 1. овог члана, врсту машине или постројења, заштитне мере, време
теоретске и практичне обуке и друге специфичности при руковању одређеном
рударском машином и постројењем.*</p>

<p></p>

<p>
*Службени гласник РС, број 32/1998</p>

<p></p>

<p>Члан
4.</p>

<p>Послове спасиоца у
чети за спасавање у јамама и на експлоатационим пољима нафте и гаса, може да
обавља КВ радник рударске или друге одговарајуће струке, који има положен испит
за спасиоца у чети за спасавање.</p>

<p>Испит из става 1.
овог члана, полаже се после обуке обављене по посебном програму за обуку
чланова чете за спасавање, који доноси директор рударског предузећа, у складу
са утврђеном организацијом службе за спасавање.</p>

<p>Програм за обуку
чланова чете за спасавање садржи време теоретског и практичног дела обуке и
редовних вежби које се одржавају у оквиру чете за спасавање.</p>

<p></p>

<p>Члан
5.</p>

<p>Послове руковања
експлозивиним средствима и минирања, може обављати КВ радник рударске или друге
одговарајуће струке, са најмање две године радног стажа и положеним испитом за
палиоца мина.</p>

<p>Испит за палиоца
мина, полаже се после обуке обављене по посебном програму који доноси директор
рударског предузећа.</p>

<p>Програм за обуку
палиоца мина садржи специфичности за руковање експлозивним средствима, начин
минирања у редовним и ванредним условима, заштитне мере и време теоретске и
практичне обуке.</p>

<p></p>

<p>Члан
6.</p>

<p>Послове монтаже и
одржавања машина, електричних уређаја и инсталација у јамама угроженим
експлозивним јамским гасом или опасном угљеном прашином или на објектима за
истраживање и експлоатацију нафте и гаса и слојних вода, који су угрожени
експлозивним земним гасом, могу обављати радници одгоравајуће струке са најмање
две године радног стажа и положеним испитом противексплозивне заштите
електричних уређаја у рударству.</p>

<p>Испит из става 1.
овог члана полаже се после обављене обуке против експлозивне заштите
електричних уређаја у рударству, која се врши по посебном програму који доноси
предузеће овлашћено за вршење тих послова од стране министарства надлежног за
рад и радне односе.</p>

<p></p>

<p>Члан
7.</p>

<p>Испити из чл. 3, 4.
и 5. овог правилника, полажу се пред комисијом коју образује директор рударског
предузећа.</p>

<p>Испит из члана 6.
овог правилника, полаже се пред комисијом коју образује предузеће које је
вршило обуку противексплозивне заштите електричних уређаја у рударству.</p>

<p></p>

<p>Члан
8.</p>

<p>Комисије из члана 7.
овог правилника имају најмање по три члана, од којих је један рударски
инспектор.</p>

<p>Остали чланови
комисија из става 1. овог члана, морају имати најмање исти степен школске
спреме коју има кандидат.</p>

<p>Члановима комисије
припада накнада, чија се висина одређује решењем о образовању комисије.</p>

<p></p>

<p>Члан
9.</p>

<p>О положеном испиту
за обављање послова из члана 1. овог правилника, издаје се уверење које
потписује председник комисије и овлашћено лице предузећа које је образовало
комисију.</p>

<p>Уверење из става 1.
овог члана издаје се на меморандуму предузећа које је образовало комисију и
садржи: пропис на основу кога се издаје уверење; име, презиме и место рођења
кандидата; врсту послова за чије обављање је кандидат положио испит, датум
полагања, потпис председника комисије и печат предузећа.</p>

<p></p>

<p>Члан
10.</p>

<p>Програме за обуку и
за полагање испита утврђене овим правилником, овлашћена лица, односно
предузећа, донеће у року од шест месеци од дана ступања на снагу овог
правилника.</p>

<p></p>

<p>Члан
11.</p>

<p>Обука лица и
полагање испита за обављање послова из члана 1. овог правилника, започета по
прописима који су били на снази пре ступања на снагу овог правилника, окончаће
се по тим прописима.</p>

<p></p>

<p>Члан
12.</p>

<p>Овај правилник ступа
на снагу осмог дана од дана објављивања у „Службеном гласнику Републике
Србије”.</p>

<p></p>

<p></p>

<p></p>

<p>Број
110-00-10/97-04</p>

<p>У Београду,
7. августа 1997. године</p>

<p>Министар,</p>

<p>
Србољуб
Станковић, с.
р.</p>



