





<p>На основу члана 59.
Закона о рударству („Службени гласник РС”, број 44/95),</p>

<p>Министар надлежан за послове рударства и енергетике,
доноси</p>

<p></p>

<p>ПРАВИЛНИК</p>

<p>о начину вршења рударских мерења</p>

<p>„Службени гласник
РС", број 40 од 8. септембра 1997.</p>

<p></p>

<p></p>

<p>I. УВОДНЕ ОДРЕДБЕ</p>

<p></p>

<p>Члан 1.</p>

<p>Овим правилником прописује се начин вршења рударских
мерења и чувања оригинала планова и карата, као и начин израде рударских
планова, вођења мерачких књига и интерног катастра непокретности рудника.</p>

<p></p>

<p>Члан 2.</p>

<p>У зависности од учесталости, нивоа и обима рударских
радова, обављају се:</p>

<p>1) капитална рударска мерења, која обухватају
постављање и реконструкцију геометријске основе за висинска и хоризонтална
одређивања, као и за специфичне задатке;</p>

<p>2) основна рударска мерења, која обухватају:</p>

<p>(1) у подземној експлоатацији - повезивање јамских
полигонских и нивелманских влакова са геометријском основом на површини терена
и мерења у јами, у циљу одређивања стања и међусобних односа рударских радова и
објеката,</p>

<p>(2) у површинској експлоатацији - постављање геометријских
основа на коповима и јаловиштима, опажања у вези стабилности косина, мерења на
монтажном пољу, обележавања и трасирања при инвестиционим радовима у редовној
производњи;</p>

<p>3) редовна мерења која обухватају хоризонтална и
висинска одређивања код попуњавања рудничких планова, локална мерења при изради
објеката и праћење рударских радова.</p>

<p></p>

<p>Члан 3.</p>

<p>Подаци о извршеном мерењу, обради података и пратећим
цртежима уносе се у мерачке књиге, и то:</p>

<p>1) мерачку књигу о постављању основне рудничке
тригонометријске мреже;</p>

<p>2) мерачку књигу о геометријском повезивању јаме са
површном;</p>

<p>3) мерачку књигу о пробојима између рудничких
просторија;</p>

<p>4) мерачку књигу о заштитним стубовима;</p>

<p>5) мерачку књигу о опажању померања – слегања терена.</p>

<p>Мерачке књиге чувају се на начин на који се чува
архивска грађа.</p>

<p></p>

<p>II. РУДНИЧКЕ
ГЕОМЕТРИЈСКЕ ОСНОВЕ НА ПОВРШИНИ ТЕРЕНА</p>

<p></p>

<p>Члан 4.</p>

<p>Рудничку геометријску основу на површини терена чине
системи датих тачака на подручју рудника, који служе за одређивање положаја
карактеристичних тачака у хоризонталној и вертикалној пројекцији за потребе
геометријских оријентација рударских радова и објеката.</p>

<p>Рудничка геометријска основа за хоризонтална и висинска
одређивања на површини терена садржи:</p>

<p>1) основну рудничку тригонометријску мрежу (ОРТМ) коју
чине условљене тачке и постојеће тачке државне тригонометријске мреже, на
просечном растојању од 1 км, у виду јединствене геометријске целине хомогене
тачности;</p>

<p>2) аналитичку мрежу (АМ) коју дефинишу попуњавајуће
тачке у оквиру ОРТМ чија је густина и тачност условљена задатком и
конфигурацијом терена;</p>

<p>3) полигонске влаке (ПВ) који служе за попуњавање АМ
када је потребна већа густина тачака, или за непосредно попуњавање ОРТМ у
случајевима потпуног прогушњавања;</p>

<p>4) основну рудничку нивелманску мрежу (ОРНМ) коју чини
систем тачака нивелманске мреже, као јединствена основа на експлоатационом пољу
рудника.</p>

<p></p>

<p>1. Основна рудничка
тригонометријска мрежа (ОРТМ)</p>

<p></p>

<p>Члан 5.</p>

<p>Тачке се обележавају металним клином са рупицом
пречника 1,5 км на бетонском белегу и дугорочно заштићују.</p>

<p></p>

<p>1.1. Мерење и
тачност мерења</p>

<p></p>

<p>Члан 6.</p>

<p>За угловна мерења у мрежи користе се једносекундни
теодолити, а за дужинска мерења електро-оптички даљинометри, тачност ± 1 cm.</p>

<p>Угловна мерења обављају се гирусном методом. Број
гируса износи најмање 3. Средња грешка правца не може бити већа од ± 2,5”, а
одступања од аритметичке средине највише 4”.</p>

<p>При дужинским мерењима укупна грешка изражена као
разлика обавезних двоструких мерења (напред – назад) износи највише ± 1,5 cm.</p>

<p></p>

<p>1.2. Хомогенизација
и изравнање мреже</p>

<p></p>

<p>Члан 7.</p>

<p>Ако се у ОРТМ обављају једнородна мерења - само дужине
или само праваца, онда се хомогеност обезбеђује теренским мерењима. При
изравнању овакве мреже не уводе се тежине мерених величина.</p>

<p>У случају комбинованих мерења, мере се и дужине и
правци и обезбеђује се усаглашеност њихове тачности, односно тежине.</p>

<p>Свака измена и допуна у мрежи, условљава поновно
изравнавање мреже. Тачке које не мењају координате, улазе у ново изравнавање
као дате тачке, тако да се увек полази од пуне матрице нормалних једначина у
којој се избацују одговарајући редови и колоне за условно дате тачке.</p>

<p>Средња грешка праваца из изравнате мреже износи највише
± 2,5”, а средња грешка изравнате дужине ±1,5 cm.</p>

<p></p>

<p>1.3. Контрола ОРТМ</p>

<p></p>

<p>Члан 8.</p>

<p>На теренима под утицајем рударских радова или других утицаја,
обавља се редовна контрола стабилности тла и терена од којих зависи тачност
ОРТМ.</p>

<p>Динамику периодичних мерења одређује упутством
руководилац мерења у складу са интензитетом и вредностима померања тла.</p>

<p></p>

<p>2. Аналитичка мрежа
(АМ)</p>

<p></p>

<p>Члан 9.</p>

<p>АМ чине тачке попуњавајуће мреже на просечном растојању
од 0,3 km. Тачке се повезују методом пресецања, методом полигона, односно
другом аналитичком везом и изравнавају методом посредних мерења.</p>

<p>АМ служи као непосредна основна за преношење пројекта
на терен, обележавање условљених тачака и уметање полигонских влакова.</p>

<p>За угловна и дужинска мерења у АМ користе се исти
методи и инструменти као при мерењу у ОРТМ који одговарају условљеној тачности.</p>

<p>Условна тачност тачака АМ задата је преко средњих
положајних грешака MzMy од 3 cm, у односу на тачке основне РТМ, при чему се
дате тачке сматрају као апсолутно тачне.</p>

<p>Тачке из става 4. овог члана обележавају се на исти
начин на који се обележавају тачке у ОРТМ.</p>

<p></p>

<p>3. Полигонски влаци
(ПВ)</p>

<p></p>

<p>Члан 10.</p>

<p>Полигонске влаке чине посебни системи тачака у оквиру
ОРТМ или АМ, који служе као основа за хоризонтална одређивања, када су дате
тачке потребне на растојању мањем од 300 m.</p>

<p>Намену, временско коришћење, потребну тачност,
стабилизацију и начин обележавања тачака из става 1. овог члана (трајне,
привремене и др.) одређује упутством руководилац мерења.</p>

<p>При прелазу из мреже у мрежу релативна грешка износи
највише ± 3 cm у односу на мрежу вишег реда.</p>

<p>Када су полигонски влаци попуњавајући систем у овкиру
ОРТМ положајна грешка полигонских тачака износи највише ± 3 cm у односу на
тачке ОРТМ.</p>

<p>Када су полигонски влаци попуњавајући систем у оквиру
ОРТМ положајна грешка полигонских тачака износи највише ± 3 cm у односу на
тачке ОРТМ.</p>

<p>Када су полигонски влаци систем у оквиру тачака АМ,
положајна грешка полигонских тачака у односу на тачке АМ износи највише ± 3 cm.
Положајна грешка тачака АМ у односу на тачке ОРТМ износи највише ± 3 cm.</p>

<p></p>

<p>4. Основна рудничка
нивелманска мрежа (ОРНМ)</p>

<p></p>

<p>Члан 11.</p>

<p>ОРНМ чини систем посебно стабилизованих репера који
служи за висинска одређивања на површини и у јами.</p>

<p>У рудницима са подземном експлоатацијом ОРНМ чини
систем трајно стабилизованих репера, на местима и објектима изван утицаја
рударских радова, а обавезно код улаза у јаму. Грешка код одређивања ових
репера је реда прецизног нивелмана и износи највише ± 2 mm/km.</p>

<p>У рудницима са површинском експлоатацијом ОРНМ чини
посебан систем репера. Грешка код одређивања ових репера је реда техничког
нивелмана повећане тачности и износи највише ± 5 mm/km.</p>

<p></p>

<p>III. МЕРЕЊА У
РУДНИЦИМА СА ПОДЗЕМНОМ ЕКСПЛОАТАЦИЈОМ</p>

<p></p>

<p>Члан 12.</p>

<p>Мерења у рудницима са подземном експлоатацијом
обухватају: повезивање јамских полигонских и нивелманских влакова са
геометријском основом на површини терена, мерења у подземним рудничким
просторијама и просторно приказивање рударских радова и мерења у оквиру
специјалних задатака.</p>

<p>Повезивање јамских полигонских влакова и геометријске
основе на површини терена обавља се геометријским и физичким методама, кроз све
објекте јамског отварања.</p>

<p>Мерења се обављају по критеријуму повећане тачности, са
средњим квадратним грешкама за углове од ± 5” до ± 10”, а за дужине ± 1:10.000.</p>

<p></p>

<p>1. Мерења у јамским
полигонским влацима</p>

<p></p>

<p>Члан 13.</p>

<p>Јамски полигонски влаци представљају основ за снимање
подземних рударских радова, и то:</p>

<p>1) основни влаци постављају се у просторијама отварања
јаме и служе као најкраћа веза између геометријске основе на површини терена у
полигонским влацима са појединим хоризонтима, а мерења се у њима обављају по
критеријуму повећане тачности;</p>

<p>2) главни влаци постављају се у главним јамским
транспортним и вентилационим просторијама припреме и разраде јаме и прикључени
су на дате тачке из основног влака, а мерења се у њима обављају по
критеријумима повећане или обичне тачности;</p>

<p>3) допунски влаци постављају се у откопном пољу, и то:</p>

<p>(1) у просторијама откопне припреме, дужине су до 2 
km,
а мерења се у њима обављају по критеријуму обичне тачности,</p>

<p>(2) у откопним просторијама, дужине су до 500 
m, а
мерења се у њима обављају по критеријуму мале тачности;</p>

<p>4) специјални влаци постављају се при извођењу дугачких
пробоја, при чему се број тачака, њихова стабилизација и методи мерења одређују
у складу са дозвољеном грешком пробоја.</p>

<p></p>

<p>Члан 14.</p>

<p>Ако у јамским условима није могуће мерењем влака велике
дужине постићи задату тачност, влак се дели на одговарајући број секција са
независно одређеним дирекционим угловима помоћу жиротеодолита.</p>

<p></p>

<p>2. Нивелисање у јами</p>

<p></p>

<p>Члан 15.</p>

<p>У јами се обавља нивелисање у вертикалним окнима и
нивелисање у хоризонталним и косим рудничким просторијама.</p>

<p></p>

<p>Члан 16.</p>

<p>Дозвољена одступања између два независна нивелисања у
јами износе:</p>

<p>1) за нивелисање у откопном пољу израчунава се према
следећој формули:</p>

<p>д(mm) = 50 Oл(km)</p>

<p>д - дозвољено одступање</p>

<p>л - дужина влака</p>

<p>2) за нивелисање на основном хоризоту израчунава се
према следећој формули:</p>

<p>д(mm) = 25 Oл(km)</p>

<p>д - дозвољено одступање</p>

<p>л - дужина влакна</p>

<p>Средња грешка одређивања висинске разлике нивелисањем у
окну износи највише ± 30 mm.</p>

<p>Средња положајна грешка по висини најудаљеније тачке на
основном хоризонту израчунава се према следећој формули:</p>

<table cellpadding="0" class="MsoNormalTable" style="width:18.75rem" border="0" width="300">
 <tbody><tr>
  <td style="width:33.0%;padding:0.0625rem .6.25rem .6.25rem .6.25rem" width="33%">
  </td><td style="width:33.0%;padding:0.0625rem .6.25rem .6.25rem .6.25rem" width="33%">
  <p>
  15 mm</p>
  </td>
  <td style="width:34.0%;padding:0.0625rem .6.25rem .6.25rem .6.25rem" width="34%">
 </td></tr>
 <tr>
  <td style="width:33.0%;padding:0.0625rem .6.25rem .6.25rem .6.25rem" width="33%">
  <p>М= </p>
  </td>
  <td style="width:33.0%;padding:0.0625rem .6.25rem .6.25rem .6.25rem" width="33%">
  <p>––––––</p>
  </td>
  <td style="width:34.0%;padding:0.0625rem .6.25rem .6.25rem .6.25rem" width="34%">
  <p>= Л (km)</p>
  </td>
 </tr>
 <tr>
  <td style="width:33.0%;padding:0.0625rem .6.25rem .6.25rem .6.25rem" width="33%">
  </td><td style="width:33.0%;padding:0.0625rem .6.25rem .6.25rem .6.25rem" width="33%">
  <p>2</p>
  </td>
  <td style="width:34.0%;padding:0.0625rem .6.25rem .6.25rem .6.25rem" width="34%">
 </td></tr>
</tbody></table>

<p>Код мерења дугачких пробоја дозвољена одступања
одређују се на основу претходне анализе тачности.</p>

<p></p>

<p>IV. МЕРЕЊА У
РУДНИЦИМА СА ПОВРШИНСКОМ ЕКСПЛОАТАЦИЈОМ</p>

<p></p>

<p>1. Основе</p>

<p></p>

<p>Члан 17.</p>

<p>Графичке основе за истраживање, пројектовање, извођење
инвестиционих радова и редовна снимања у току производње су ситуациони планови
терена у размери од 1:500 до 1:2.500, зависно од природних и
рударско-технолошких услова експлоатације.</p>

<p>Ситуациони планови израђују се у складу са прописима о
државном премеру и катастру.</p>

<p>Планове посебне намене и планове који се израђују за
потребе и по захтевима рударске инспекције оверавају својим потписом одговорна
лица у служби рударских мерења.</p>

<p></p>

<p>2. Редовна мерења у
току производње</p>

<p></p>

<p>2.1. Мерења на копу</p>

<p></p>

<p>Члан 19.</p>

<p>Редовна мерења у току експлатације обухватају месечно
снимање ситуације копа и одлагалишта, као и мерења која су потребна за редовну
производњи.</p>

<p></p>

<p>Члан 20.</p>

<p>На основу месечних снимања израђују се етажни планови,
са разнобојно уцртаним месечним стањем горње и доње ивице етаже, на
термостабилним и водоотпорним материјалима у размери ситуационог плана копа.</p>

<p>Количина откопних маса обрачунава се на етажним
плановима, по профилним линијама управним на пружање етаже.</p>

<p>Тачност снимљених тачака на етажама треба да обезбеди
рачунање откопних маса са максималном грешком од 2,5%.</p>

<p></p>

<p>Члан 21.</p>

<p>Ситуациони планови копа ажурирају се на основу месечних
снимања са етажних планова. Ситуациони планови копа израђују се на
најквалитетнијој пластичној фолији, која омогућава вишеструко брисање старих и
уношење нових ситуација.</p>

<p>Нове месечне ситуације на ситуационом плану копа
копирају се и архивирају у потребном броју примерака.</p>

<p></p>

<p>2.2. Мерења при
бушачко-минерским радовима</p>

<p></p>

<p>Члан 22.</p>

<p>Мерења при минирању на површинским коповима садрже снимање
ситуације етаже пре минирања, обележавање пројектованих минских бушотина на
терену, снимање етаже после минирања.</p>

<p>Ситуациони план етаже у размери 1:1.000 или 1:500
садржи: границе етажне равни и косина; границе одминираних маса; положај
транспортних путева; коте карактеристичних тачака горње и доње етаже; контакте
орудњења са стенским масивом, пукотине и раседе; истражне дренажне бушотине;
затајиле мине; границе опасне зоне при минирању.</p>

<p>Минске бушотине обележавају се графички очитаним
координатама или мерама датим у пројекту.</p>

<p></p>

<p>2.3. Мерења на
спољним одлагалиштима</p>

<p></p>

<p>Члан 23.</p>

<p>Мерења на спољним одлагалиштима обављају се ради
контроле стабилности одлагалишних система и објеката и ради утврђивања
последица померања терена, а изводе се периодичним снимањем стања одлагалишта и
ажурирањем ситуационих планова, који се раде у истој размери као и планови
копа.</p>

<p>Периодичност снимања зависи од обима и стабилности
одложених маса, при чему су обавезна полугодишња мерења.</p>

<p>Мерења из става 1. овог члана обављају се по посебним
програму предузећа.</p>

<p></p>

<p>2.4. Мерења на
саобраћајницама</p>

<p></p>

<p>Члан 24.</p>

<p>Мерења на саобраћајницама обављају се ради израде и
контроле пројектом условљених геометријских карактеристика при трасирању,
експлоатацији и одржавању путева, пруга и транспортних трака на површинским
коповима.</p>

<p>Тачност мерења одређује се према упутству произвођача
опреме за коју се изграђују ови објекти.</p>

<p></p>

<p>2.5. Мерења на
монтажном пољу</p>

<p></p>

<p>Члан 25.</p>

<p>Мерења на монтажном пољу обављају се постављањем
геометријске основе за хоризонтална и висинска одређивања око објекта који се
монтира, обележавањем конструктивних осовина и хоризонталним одређивањем
карактеристичних тачака монтираног објекта као завршне контроле, редовном
периодичном геометријском контролом великих производних јединица, геометријском
контролом производних јединица после хаварије, оправке и ремонта.</p>

<p></p>

<p>Члан 26.</p>

<p>Геометријска основа за хоризонтална и висинска
одређивања поставља се у виду микро мреже или затвореног полигонског влака уз
потпуну или делимичну контролу карактеристичних тачака на објекту.</p>

<p>При потпуној геометријско-конструктивној контроли
дозвољена грешка одређивања положаја сигналисаних тачака на багеру износи
највише Mxyz = 5 mm (Mxyz = 2 mm, Mz = ± 3 mm). При делимичној контроли може се
поставити строжији критеријум.</p>

<p></p>

<p>Члан 27.</p>

<p>Комплексна контрола великих багера обавља се само на
равном терену (као што је монтажно поље), где је могуће оптимално постављање
геометријске основе и снимање детаљних тачака на багеру. Делимична контрола
може се обавити и на радној етажи.</p>

<p></p>

<p>2.6. Мерења при
опажању стабилности етажа</p>

<p></p>

<p>Члан 28.</p>

<p>Мерења при опажању стабилности етажа обављају се у
редовној експлоатацији или после принудног померања из било којих разлога
периодичним положајним одређивањем тачака постављеним по профилним линијама у
правцу највећег пада генералне косине. На почетку сваке профилне линије
поставља се најмање три репера у непоремећној зони.</p>

<p>Растојање између редовних репера износи од 5 до 30 
m.</p>

<p></p>

<p>V. РУДНИЧКА ГРАФИЧКА
ДОКУМЕНТАЦИЈА</p>

<p></p>

<p>Члан 29.</p>

<p>Рудничка графичка документација може бити:</p>

<p>1) основна графичка документација, коју чине графички
прикази који садрже податке основних геометријских информација;</p>

<p>2) тематска графичка документација, коју чине прикази
техничко-технолошких информација о природним условима лежишта.</p>

<p></p>

<p>Члан 30.</p>

<p>Основна графичка документација садржи: ситуациони план
- карту експлоатационог поља; ситуациони план рудника; ситуациони план
појединих јама и копова; план јаме, хоризоната, ревира и откопног поља и
геолошку карту експлоатационог поља.</p>

<p></p>

<p>Члан 31.</p>

<p>Тематска графичка документација садржи планове у које
се уносе одговарајуће стандардне ознаке из области енергетике, одводњавања,
проветравања, одбране и спасавања и осталих технолошких процеса експлоатације
минералних сировина и природних услова.</p>

<p>Обим и садржај документације из става 1. овог члана
зависи од геометријских карактеристика лежишта, врсте минералних сировина, фазе
радова и начина експлоатације.</p>

<p>Документација из става 1. овог члана дели се на
документацију технолошких процеса и документацију о природним условима у
лежишту.</p>

<p></p>

<p>Члан 32.</p>

<p>За израду основне рударско-геолошке документације
примењују се стандардне размере, и то: 1:500; 1:1.000; 1:2.500; 1:5.000;
1:10.000; 1:25.000 и 1:50.000.</p>

<p>За скице и профиле локације уређаја, места удеса и сл, користе
се крупне размере, и то: 1:250; 1:200; 1:100; 1:50; 1:25 и 1:10.</p>

<p></p>

<p>Члан 33.</p>

<p>Оригинали планова чувају се у наменској просторији у
орманима заштићеним од ватре и влаге.</p>

<p>Копије планова могу се архивирти и на микрофилмовима
или на неком од компјутерских медија, са могућношћу њиховог репродуковања.</p>

<p></p>

<p>Члан 34.</p>

<p>Подаци и скице теренских мерења сређују се и повезују у
виду мерачке књиге.</p>

<p>На основу података из мерачке књиге обавља се картирање
и уношење података капиталних, основних и редовних мерења на оригиналне
планове.</p>

<p>Подаци из групе мале тачности добијени снимањем на
откопном пољу и у рудничким просторијама привременог карактера, са рударском
висећом бусолом и сличним упрошћеним приборима уносе се поларном методом.</p>

<p></p>

<p>Члан 35.</p>

<p>Величина листова, односно састава више листова за
ситуационе планове одређене размере дата је у следећој табели:</p>

<p>Табела 1.</p>

<table cellpadding="0" class="MsoNormalTable" style="width:100.0%" border="0" cellspacing="0" width="100%">
 <tbody><tr>
  <td style="padding:0.4375rem 0.4375rem 0.4375rem 0.4375rem" valign="top" colspan="5">
  <p>Величина корисног
  простора</p>
  </td>
 </tr>
 <tr>
  <td rowspan="2" valign="top" style="width:20.0%;padding:0.4375rem 0.4375rem 0.4375rem 0.4375rem" width="20%">
  <p>Размера</p>
  </td>
  <td colspan="2" valign="top" style="width:40.0%;padding:0.4375rem 0.4375rem 0.4375rem 0.4375rem" width="40%">
  <p>На листу (cm)</p>
  </td>
  <td colspan="2" valign="top" style="width:40.0%;padding:0.4375rem 0.4375rem 0.4375rem 0.4375rem" width="40%">
  <p>У природи (m)</p>
  </td>
 </tr>
 <tr>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>x</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>y</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>x</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>y</p>
  </td>
 </tr>
 <tr>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>1:10.000</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>60</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>45</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>6.000</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>4.500</p>
  </td>
 </tr>
 <tr>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>1:5.000</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>60</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>45</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>3.000</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>2.250</p>
  </td>
 </tr>
 <tr>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>1:2.500</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>60</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>90</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>1.500</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>2.200</p>
  </td>
 </tr>
 <tr>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>1:2.000</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>60</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>75</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>1.000</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>1.500</p>
  </td>
 </tr>
 <tr>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>1:1000</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>50</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>75</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>500</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>750</p>
  </td>
 </tr>
 <tr>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>1:500</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>50</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>75</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>250</p>
  </td>
  <td style="width:20.0%;padding:0.4375rem 0.4375rem 0.4375rem 0.4375rem" valign="top" width="20%">
  <p>375</p>
  </td>
 </tr>
</tbody></table>

<p>За основну графичку документацију користе се стандардни
формати листова по ЈУС-у М.АО.010, или њихови састави прилагођени потребним
димензијама.</p>

<p>Савијање графичке документације за потребе рудничких
елабората у виду књиге, врши се по ЈУС-у М.АО.011.</p>

<p></p>

<p>Члан 36.</p>

<p>За израду ситуационих планова користе се приписане
ознаке из топографског кључа.</p>

<p>За израду рударских планова користе се стандардне
ознаке по ЈУС-у Б.А3.013 до Б.А3.023.</p>

<p></p>

<p>1. Основна графичка документација</p>

<p></p>

<p>Члан 37.</p>

<p>Основна графичка документација садржи:</p>

<p>1) ситуациони план експлоатационог поља;</p>

<p>2) ситуациони план рудника;</p>

<p>3) ситуациони план рудника са површинским копом;</p>

<p>4) ситуациони план погона за експлоатацију нафте и
земних гасова;</p>

<p>5) план јаме;</p>

<p>6) план откопног поља;</p>

<p>7) план површинског копа;</p>

<p>8) етажне планове површинског копа;</p>

<p>9) геолошку карту експлоатационог поља.</p>

<p></p>

<p>Члан 38.</p>

<p>Ситуациони план експлоатационог поља израђује се на
једном листу топографске основе, која покрива површину од економског значаја за
рудник, у размери која зависи од димензија експлоатационог поља.</p>

<p></p>

<p>Члан 39.</p>

<p>Ситуациони план рудника садржи приказ рељефа, објеката
на површини терена и главне рудничке просторије појединих јама или копова.</p>

<p>План из става 1. овог члана израђује се у размери од
1:1.000 до 1:5.000, а допуњава по потреби, зависно од промена стања на површини
или у јами.</p>

<p></p>

<p>Члан 40.</p>

<p>Ситуациони план рудника са површинским копом, поред
података наведених за ситуациони план рудника који се односе на површину
терена, садржи и: границе лежишта и границе откопавања, етаже у корисној
супстанци и јаловини, транспортне путеве, одлагалишта корисне минералне
сировине и јаловишта, приказ истражних и подземних рударских радова.</p>

<p>План из става 1. овог члана израђује се у размери од 1:500
до 1:2.500.</p>

<p></p>

<p>Члан 41.</p>

<p>Ситуациони план погона за експлоатацију нафте и земних
гасова, поред података наведених за ситуациони план рудника који се односе на
површину терена, садржи и: граничну линију лежишта нафте и гаса са изданцима,
контуре рубне воде, границе експлоатационог поља и истражених простора суседних
нафтних и плинских поља, истражне и експлатационе бушотине и геофизичка
испитивања, уређаје за опрему нафте и гаса (нафтоводе, плиноводе, сабирне
станице и резервоаре, отпремне станице и остале пратеће објете), погонске
објекте (компресорске станице, дегазолинаже и сличне објекте).</p>

<p></p>

<p>Члан 42.</p>

<p>План јаме садржи графички приказ подземних рудничких
просторија (активних радилишта и откопаног простора), опреме и уређаја
појединих технолошких процеса, геометријских и квалитетних карактеристика
лежишта минералних сировина, поремећаја и завршавања, јамских и спољних
бушотина, места појаве метана и продора воде, граница откопавања због
сигурности рада или заштите објеката, граница експлоатационог поља, истражних
радова, истражних просторија и граница суседних рудника.</p>

<p>План из става 1. овог члана израђује у размери 1:1.000,
а допуњава месечно, по потреби и чешће: када се отвара ново радилиште, по
избијању у неки ранији или стари рад и по завршетку или напуштању неког
радилишта. Када се радови приближавају затвореним или старим радовима,
граничним и сигурносним стубовима, раседним и другим опасним зонама или када се
радови изводе у близини неког другог радилишта или површине, мерења и допуне
плана обављају се и посебним опажањима у складу са упутством техничког
руководиоца погона.</p>

<p>Ако се јамски радови одвијају по слојевима, хоризонтима
или етажама, поред плана јаме раде се и планови по слојевима, хоризонтима или
етажама у које се уносе сви радови у томе делу јаме који су непосредно везани
за радове слоја, хоризонта или етаже, као и просторије означене на општем плану
јаме намењене проветравању, пролазу или смештају опреме.</p>

<p></p>

<p>Члан 43.</p>

<p>План откопног поља, односно план откопа садржи детаљне
информације о технолошком процесу откопавања, транспорта и вентилације.</p>

<p>План из става 1. овог члана израђује се у размери од
1:250, 1:500 и 1:1.000 а допуњава свакодневно.</p>

<p></p>

<p>Члан 44.</p>

<p>План површинског копа садржи: графички приказ рељефа,
приказ истражних радова и бушотина, раседнутих и поремећених зона,
хидрогеологије, етажа у корисној минералној сировини и јаловини, граница
лежишта и границе откопавања, рударских радова, производно-транспортних
система, места карактеристичних природних појава и друге информације од
важности за експлоатацију.</p>

<p>Поред плана из става 1. овог члана израђују се подужни
и попречни профили за етаже у лежишту, јаловини и етаже одлагалишта.</p>

<p>План из става 1. овог члана израђује се у размери од
1:500 до 1:2.500, а допуњава крајем сваког месеца на основу месечних стања
етажних планова.</p>

<p></p>

<p>Члан 45.</p>

<p>Етажни планови површинског копа садрже геометријске и
технолошке податке појединих етажа. Ови планови се допуњују сваког месеца.</p>

<p>Планови из става 1. овог члана израђују се у размери
плана површинског копа, а допуњавају сваког месеца.</p>

<p></p>

<p>Члан 46.</p>

<p>Геолошка карта експлоатационог поља садржи графички
приказ геолошких података о распореду и саставу стена, њиховим петрографским,
стратиграфским тектонским и хидролошким карактеристикама; приказ истражних
радова; распоред минералних сировина оконтурених по степену истражености;
јамске отворе и главне јамске саобраћајнице.</p>

<p>Геолошка карта из става 1. овог члана израђује се у
размери од 1:5.000 до 1:10.000, а у прилогу садржи више уздужних и попречних
профила урађених преко лежишта минералних сировина.</p>

<p>Поред карте из става 1. овог члана израђује се и
геолошка карта рудника, јаме или хоризонта са свим геолошким подацима.</p>

<p></p>

<p>2. Тематска графичка
документација</p>

<p></p>

<p>Члан 47.</p>

<p>Теметска графичка документација садржи:</p>

<p>1) хидролошки план рудника;</p>

<p>2) план одводњавања;</p>

<p>3) план тектонике рудника;</p>

<p>4) план проветравања јаме;</p>

<p>5) план енергетске мреже.</p>

<p></p>

<p>Члан 48.</p>

<p>Хидролошки план рудника садржи графички приказ
површинских вода и њихових сливова, појава подземних вода, водоносних
хоризоната, јамских просторија намењених одводњавању и протоку воде, уређаја за
одбрану од продора воде, важнијих раседа и отвора који би могли утицати на
режим подземних и површинских вода.</p>

<p>План из става 1. овог члана израђује се у размери од
1:500 до 1:2.500, а допуњава кад наступе знатније промене у режиму одводњавања
и заштитних мера.</p>

<p></p>

<p>Члан 49.</p>

<p>План одводњавања садржи графички приказ појаве
подземних и површинских вода, постројења и уређаја намењених одводњавању
рудника и одбрани од продора воде; свих јамских отвора; отворених јамских просторија,
које служе за одводњавање или којима слободно тече јамска вода; дубљих јамских
истражних радова и бушотина; затворених јамских просторија и старих радова, ако
кроз њих пролази јамска вода или би се у њима могла накупити и угрозити јаму;
зидова, водних врата, баража и остале градње израђене у циљу одбране од продора
воде, као и места за мерење притиска воде и места филтера за одређивање или
испитивање; сталних и периодичних појава воде у јами, са ознаком локалитета,
притиска, притока и њиховог састава; места на којима се вода делимично или
потпуно губи и датум појаве већих притока или провале воде.</p>

<p>Код површинске експлоатације план из става 1. овог
члана садржи све објекте одбране и одводњавања.</p>

<p>План из става 1. овог члана израђује се у размери од
1:500 до 1:2.500, а допуњава кад наступе знатније промене у режиму одводњавања
и заштитних мера.</p>

<p></p>

<p>Члан 50.</p>

<p>План тектонике рудника садржи графички приказ детаљно
разрађене тектонике у оквиру границе рудника, са главним геолошким
карактеристикама и јамским просторијама.</p>

<p>План из става 1. овог члана израђује се у размери од
1:500 до 1:2.500, а допуњава на основу података који се добијају у току
истражних радова, отварања или при експлоатацији рудника.</p>

<p></p>

<p>Члан 51.</p>

<p>План проветравања јаме садржи графички приказ система
ветрења са распоредом вентилатора (на површини и у јами), станица за мерење
количине, брзине кретања и температуре ваздуха, појава гасова, пожара,
смештајног простора експлозивног и запаљивог материјала, пукотина, раседа и
поремећених зона које би могле довести до појаве пожара, гасова или губитака
ваздушне струје.</p>

<p>План из става 1. овог члана израђује се у размери од
1:500 до 1:2.500, а допуњава сваког месеца и по потреби када настану знатније
измене у режиму проветравања.</p>

<p></p>

<p>Члан 52.</p>

<p>План енергетске мреже садржи графички приказ распореда
енергетских уређаја и инсталација (електричне енергије и компримираног
ваздуха).</p>

<p>План из става 1. овог члана за руднике са површинском
експлоатацијом израђује се у размери од 1:500 до 1:5.000, а за руднике са
подземном експлоатацијом у размери од 1:500 до 1:2.500 и допуњава кад год
наступе промене у погледу уређаја, а најмање једанпут годишње.</p>

<p></p>

<p>Члан 53.</p>

<p>Врсте графичке документације за руднике са подземном и
површинском експлоатацијом и њихове размере дате су у следећим табелама:</p>

<p></p>

<p>Табела 2.</p>

<table cellpadding="0" class="MsoNormalTable" style="width:100.0%" border="0" cellspacing="0" width="100%">
 <tbody><tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>Бр.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Врста основне графичке документације за
  руднике са подземном експлоатацијом</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>Размера</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>1.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Ситуациони
  план експлоатационог поља</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:2.500 - 1:25.000</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>2.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Геолошка
  карта експлоатационог поља</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:5.000 - 1:10.000</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>3.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Ситуациони
  план рудника са приказом подземних простора</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:5.000</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>4.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  праћења слегања терена</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:1.000</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>5.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  јаме</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>6.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Планови
  по слојевима хоризонтима, етажама </p>
  <p>-
  за лежиште са падом од 0° - 30° </p>
  <p>-
  пројекција на хоризонталну раван; </p>
  <p>-
  за лежиште са падом од 30°-60° </p>
  <p>пројекција
  на слој (косу пројекцијску раван) </p>
  <p>-
  за лежишта са падом од 60°-90° </p>
  <p>пројекција
  на вертикалну пројекцијску раван</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>7.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  откопног поља или план откопа</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:250 - 1:1.000</p>
  </td>
 </tr>
</tbody></table>

<p>Табела 3.</p>

<table cellpadding="0" class="MsoNormalTable" style="width:100.0%" border="0" cellspacing="0" width="100%">
 <tbody><tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>Бр.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Врста тематске графичке документације за
  руднике са подземном експлоатацијом</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>Размера</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>1.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  ветрења са приказом свих уређаја за вентилацију и заштитне мере</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>2.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  одводњавања (са распоредом уређаја и постројења) и заштитне мере</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:5.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>3.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  одбране и спасавања</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>4.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  транспорта и извоза, главне саобраћајнице у јами</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>5.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  енергетске мреже</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>6.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  снабдевања јаме електричном енергијом са распоредом уређаја и водовода</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>7.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  снабдевања јаме компримираним ваздухом и разводна мрежа</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>8.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  јаловишта засипног материјала</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:1.000 - 1:5.000</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>9.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  флотацијског и сепарацијског јаловишта</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:1.000 - 1:5.000</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>10.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  заштитних стубова за техничке и природне објекта на површини</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:1.000 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>11.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  осовинских тачака извозног комплекса и рудничког дворишта</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:250 - 1:500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>12.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Хидролошки
  план</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>13.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  тектонике</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>14.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  са изолинијама повлате слоја (лежишта), могућности слоја (лежишта) и садржаја
  минералних сировина</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
</tbody></table>

<p>Табела 4.</p>

<table cellpadding="0" class="MsoNormalTable" style="width:100.0%" border="0" cellspacing="0" width="100%">
 <tbody><tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>Бр.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Врста основне графичке документације за
  руднике са површинском експлоатацијом</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>Размера</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>1.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Ситуациони
  план експлоатационог поља</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:2.500 - 1:25.000</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>2.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Геолошка
  карта експлоатационог поља</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:5.000 - 1:10.000</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>3.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Ситуациони
  план рудника са приказом површинског копа</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:5.000</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>4.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  праћења слегања терена када је коп изнад јамских радова</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:1.000</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>5.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Приказ
  отварања, припреме и експлоатације лежишта</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
 </td></tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>6.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  површинског копа</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>7.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Етажни
  планови површинског копа</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>8.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Карактеристични
  профили на радним етажама и одлагалишту</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
</tbody></table>

<p>Табела 5.</p>

<table cellpadding="0" class="MsoNormalTable" style="width:100.0%" border="0" cellspacing="0" width="100%">
 <tbody><tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>Бр.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Врста тематске графичке документације за
  руднике са површинском експлоатацијом</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>Размера</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>1.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  одлагалишта на површинском копу</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>2.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  одводњавања на површинском копу и одлагалишту са дренажним радовима (и
  продужним профилима)</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>3.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Приказ
  распореда транспортних трака (БТО систем) на површинском копу</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>4.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  сигурности површинског копа са приказаним обезбеђеним ивицама копа и зонама
  зарушавања</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>5.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  монтажног поља са прилазним путевима</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>6.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  ветрења дубоких копова (са распоредом постројења)</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>7.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>Хидролошки
  план</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>8.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  тектонике</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>9.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  са изолинијама повлате и падине слоја (лежишта), и садржаја минералних
  сировина</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>10.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  са изолинијама откривке</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
 <tr>
  <td style="width:8.0%;padding:0.4375rem 0.4375rem 0.4375rem 0.4375rem" width="8%">
  <p>11.</p>
  </td>
  <td style="width:66.0%;padding:0.4375rem 0.4375rem 0.4375rem 0.4375rem" valign="top" width="66%">
  <p>План
  изолинија улегања терена услед снижавања нивоа подземних вода</p>
  </td>
  <td style="width:26.0%;padding:0.4375rem 0.4375rem 0.4375rem 0.4375rem" width="26%">
  <p>1:500 - 1:2.500</p>
  </td>
 </tr>
</tbody></table>

<p></p>

<p>VI. КАТАСТАР
НЕПОКРЕТНОСТИ РУДНИКА</p>

<p></p>

<p>Члан 54.</p>

<p>Рудник формира интерни катастар непокретности који
садржи систематизован преглед земљишних парцела за извођење истражних радова,
експлоатацију, депоновање јаловине и изградњу, као и производних, стамбених и
других објеката на експлоатационом пољу стечених откупом, заменом или на неки
други начин.</p>

<p></p>

<p>Члан 55.</p>

<p>Евиденција о непокретностима води се у служби за
обављање мерења, и то:</p>

<p>1) у књизи, у коју се уписује број парцеле, врста и
намена објекта, начин стицања објекта, односно парцеле и др;</p>

<p>2) у плановима, у којима се бојама, знацима и симболима
обележава земљиште у поседу рудника и ближе описују његове карактеристике.</p>

<p></p>

<p>Члан 56.</p>

<p>Књигу интерног катастра рудника води и допуњава
овлашћени мерач.</p>

<p>Књига из става 1. овог члана чува се на начин уређен
прописом о начину чувања и коришћења документације премера и катастра.</p>

<p></p>

<p>VII. ЗАВРШНА ОДРЕДБА</p>

<p></p>

<p>Члан 57.</p>

<p>Овај правилник ступа на снагу осмог дана од дана
објављивања у „Службеном гласнику Републике Србије”.</p>

<p></p>

<p></p>

<p>Број
110-00-8/97-04</p>

<p>У Београду,
7. августа 1997. године</p>

<p>Министар,</p>

<p>
Србољуб
Станковић, с.р.</p>



