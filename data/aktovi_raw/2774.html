


	
	Zakon

	


	
			<p>На основу члана 72. став 1. тачкa 8) Закона о граничној контроли („Службени гласник РС”, број 24/18), </p>
			<p>Министар унутрашњих послова доноси</p>
			<p>ПРАВИЛНИК</p>
			<p>о начину вршења надзора државне границе и начину издавања, изгледу и садржају аката које полицијски службеници сачињавају приликом обављања послова надзора државне границе</p>
			<p>"Службени гласник РС", број 65 од 24. августа 
			2018.</p>
			<p>Члан 1.</p>
			<p>Овим правилником прописује се начин вршења надзора државне границе и начин издавања, изглед и садржај аката које полицијски службеници сачињавају приликом обављања послова надзора државне границе. </p>
			<p>Члан 2.</p>
			<p>Надзор државне границе врши гранична полиција као надлежна организациона јединица, у сарадњи са другим организационим јединицама министарства, другим државним органима, као и припадницима страних служби безбедности сагласно међународном уговору.</p>
			<p>Надзор државне границе као делатност обавља се у складу са планом активности (План рада) који се сачињава на централном, регионалном и локалном нивоу. </p>
			<p>Члан 3.</p>
			<p>Надзор државне границе као делатност врши се на копну, рекама, језерима, каналима осматрањем одређеног правца или рејона, објеката или подручја, обиласком одређеног подручја или кретањем уз државну границу, прикупљањем одређених сазнања који указују на незаконите активности на државној граници, контролом одређених путних праваца и контролом запречених путних праваца.</p>
			<p>Надзор државне границе спроводи се уз употребу превозних и техничких средстава, пловила, хеликоптера или других ваздухоплова, службених паса и службених коња.</p>
			<p>Члан 4.</p>
			<p>Осматрање одређеног правца или рејона врши се са уређених осматрачница или осматрачких места, непосредно или уз употребу техничких средстава и уређаја.</p>
			<p>Обилазак одређеног подручја спроводи се патролирањем пешке или уз употребу превозних средстава. </p>
			<p>Прикупљањем одређених сазнања који указују на незаконите активности на државној граници спроводи се континуирано обављањем разговора са лицима уз државну границу, непосредним опажањем, уочавањем евентуалних трагова и промена на и уз државну границу, обрадом прикупљених података уз употребу техничких средстава и на други погодан начин. </p>
			<p>Контрола одређених путних праваца у близини државне границе спроводи се кроз селективну контролу лица, ствари и превозних средстава, а на основу анализе ризика.</p>
			<p>Контрола запречених путних праваца на државној граници спроводи се у циљу провере спровођења одлуке о запречавању, путем непосредног опажања, повременим обиласком, употребом техничких средстава или на други погодан начин. </p>
			<p>Члан 5.</p>
			<p>На вршење делатности надзора државне границе полицијски службеници се упућују на основу Налога за вршење надзора државне границе (Образац 1.), који је одштампан уз овај правилник и чини његов саставни део.</p>
			<p>Ако вршење делатности надзора државне границе полицијски службеници обављају са припадницима страних служби безбедности (заједничке/мешовите патроле), упућивање, изглед и садржај налога за вршење делатности уређује се према одредбама међународног уговора.</p>
			<p>Полицијски службеник који је првонаведени у налогу из става 1. овог члана по извршеној делатности подноси даваоцу налога Извештај о извршеном налогу за надзор државне границе (Образац 2.), који је одштампан уз овај правилник и чини његов саставни део.</p>
			<p>Члан 6.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p>Број 01-8098/18-3</p>
			<p>У Београду, 20. августа 2018. године</p>
			<p>Министар, </p>
			<p>др Небојша Стефановић, с.р.</p>
			<p>Прилози</p>
			
				
					
			
			<p>Образац 1 -
			
			Налог за вршење надзора државне границе</p>
			<p>Образац 2 -
			
			Извештај о извршеном налогу за надзор државне границе</p>
	

