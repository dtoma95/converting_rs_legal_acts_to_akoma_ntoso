





<p>
На 
основу члана 7. став 6. Закона о контроли квалитета пољопривредних и 
прехрамбених производа у спољнотрговинском промету ("Службени лист СФРЈ", бр. 
28/75), у споразуму са Савезним комитетом за пољопривреду, а по прибављеном 
мишљењу Привредне коморе Југославије, савезни секретар за тржиште и цене издаје</p>

<p>
</p>
	<p>
	НАРЕДБУ</p>

<p>
о условима које 
у погледу 
стручне спреме радника и опреме морају испуњавати организације
удруженог рада за обављање контроле квалитета пољопривредних и прехрамбених
производа и њихових прерађевина у спољнотрговинском промету</p>

<p>

"Службени
лист СФРЈ", број 39 од 8. августа 1975.</p>
	<p></p>

<p>
1. Организације удруженог рада које желе да врше
контролу квалитета пољопривредних и прехрамбених производа и њихових
прерађевина у спољнотрговинском промету, у смислу тачке 1. Одлуке о одређивању
пољопривредних и прехрамбених производа и њихових прерађевина за које у
спољнотрговинском промету конторлу квалитета могу вршити организације удруженог
рада („Службени лист СФРЈ”, бр. 37/75), морају у погледу стручне спреме радника
испуњавати следеће услове, и то: </p>

<p>
1) за контролу квалитета живе стоке – да имају потребан
број радника са завршеним пољопривредним факултетом сточарског смера или са
завршеним ветеринарским факултетом и са најмање 3 године радног искуства на тим
пословима; </p>

<p>
2) за контролу меса и производа од меса – да имају
потребан број радника са завршеним ветеринарским факултетом и са најмање 5
година радног искуства на тим пословима, као и потребан број радника са средњом
стручном спремом за рад у лабораторији; </p>

<p>
3) за контролу квалитета вина – да имају потребан број
радника са завршеним пољопривредним факултетом или са завршеним технолошким
факултетом прехрамбеног смера, и са најмање 5 година радног искуства на тим
пословима, као и потребан број радника са средњом стручном спремом за рад у
лабораторији. </p>

<p>
2. Организација удруженог рада из тачке 1. ове наредбе
морају у погледу опреме испуњавати следеће услове, и то: </p>

<p>
1) служба за органолептичко испитивање производа од
меса мора имати електрични штедњак, фрижидер са одељком за дубинско замрзавање,
уређаје за отварање лименки, машину за нарезивање, као и неопходан ситан
инвентар и другу опрему за органолептичко испитивање квалитета производа од
меса; </p>

<p>
2) служба за хемијско испитивање производа од меса мора
имати сушионицу за температуру од 250 С, пећ за жарење температуре до 1100 Ц,
прецизну аналитичку вагу са одступањем ± 0,401 г, техничку вагу – капацитета до
10 кг, ПХ – метар, фотокалориметар или спектрофотометар, вибратор, водено
купатило, фрижидер, центрифугу, потребне реагенсе и осталу ситну опрему; </p>

<p>
3) служба за испитивање амбалаже за паковање производа
од меса мора имати уређаје за испитивање квалитета лима и друге амбалаже. </p>

<p>
3. За контролу квалитета вина организације удруженог
рада из тачке 1. ове наредбе морају имати просторије за органолептичко и физичко-хемијско
испитивање, као и опрему и реагенсе за утврђивање: специфичне тежине, процента
алкохола, боје, суве материје, танина, укупног садржаја киселина, испарљивих
киселина, лимунске киселине, винске киселине, укупног и слободног сумпора,
шећера пре и после инверзије и присуства хибридних вина. </p>

<p>
4. Ова наредба ступа на снагу осмог дана од дана
објављивања у „Службеном листу СФРЈ”, а примењиваће се од 7. септембра 1975.
године.</p>



<p></p>
<p>
Бр. 
5953</p>
<p>
29. 
јула 1975. године</p>
<p>

Београд</p>
<p>

Савезни скретар </p>
<p>
за 
тржиште и цене,</p>
<p>

Имер Пуља, с.р.</p>

