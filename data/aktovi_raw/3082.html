


	
	Zakon

	


	
				<p></p>
				<p>На основу члана 14. став 3. Закона о споразумном финансијском реструктурирању („Службени гласник РС”, број 89/15) и члана 45. Статута Привредне коморе Србије („Службени гласник РС”, бр. 45/02, 107/03, 44/05, 29/09, 35/11, 46/11, 103/11, 3/13, 32/13 и 2/14), уз претходну сагласност министра привреде број 401-00-1446/2015-01 од 11. децембра 2015. године,</p>
				<p>Управни одбор Привредне коморе Србије, на седници одржаној 22. децембра 2015. године, доноси</p>
				<p></p>
				<p>ПРАВИЛНИК</p>
				<p>о условима и начину институционалног посредовања у споразумном финансијском реструктурирању</p>
				<p>"Службени гласник РС", број 109 од 25. 
				децембра 2015.</p>
				<p></p>
				<p>I. ОСНОВНЕ ОДРЕДБЕ</p>
				<p>Члан 1.</p>
				<p>Овим правилником уређују се услови, начин и поступак по коме се одвија институционално посредовање у споразумном финансијском реструктурирању привредних друштава и предузетника у Републици Србији (у даљем тексту: финансијско реструктурирање).</p>
				<p>Привредна комора Србије је институционални посредник у поступку споразумног финансијског реструктурирања у складу са Законом о споразумном финансијском реструктурирању (у даљем тексту: Закон).</p>
				<p>Члан 2.</p>
				<p>Институционално посредовање у финансијском реструктурирању се спроводи у складу са следећим начелима:</p>
				<p>1) Начело благовремености – институционално посредовање у финансијском реструктурирању се спроводи на начин који обезбеђује правовремено уочавање и препознавање финансијских тешкоћа привредног друштва и предузетника;</p>
				<p>2) Начело ефикасности – Привредна комора Србије, као институционални посредник, обезбеђује успешно и квалитетно остваривање и заштиту права и правних интереса страна у финансијском реструктурирању;</p>
				<p>3) Начело економичности – институционално посредовање у финансијском реструктурирању се спроводи без одуговлачења и са што мање трошкова за стране у финансијском реструктурирању;</p>
				<p>4) Начело непристрасности и независности – Привредна комора Србије, као институционални посредник је непристрасна и независна у односу на стране и предмет финансијског реструктурирања;</p>
				<p>II СПРОВОЂЕЊЕ ИНСТИТУЦИОНАЛНОГ ПОСРЕДОВАЊА</p>
				<p>Покретање поступка</p>
				<p>Члан 3.</p>
				<p>Поступак институционалног посредовања у финансијском реструктурирању се покреће подношењем захтева за спровођење финансијског реструктурирања (у даљем тексту: захтев).</p>
				<p>Захтев може поднети привредно друштво, односно предузетник у својству дужника или један или више поверилаца привредног друштва, односно предузетника у финансијским тешкоћама.</p>
				<p>У захтеву, уколико је дужник привредно друштво, наводе се најмање две домаће или стране банке које би учествовале у финансијском реструктурирању у својству поверилаца. Уместо једне од банака, као обавезни учесници, у захтеву се могу навести домаћа развојна институција или домаћа банка у стечају или ликвидацији у складу са Законом.</p>
				<p>У захтеву, уколико је дужник предузетник, наводи се најмање једна домаћа или страна банкa или домаћа развојна институција или домаћа банка у стечају или ликвидацији.</p>
				<p>Поред домаћих и страних банака, домаћих развојних институција и домаћих банака у стечају и ликвидацији у захтеву се могу навести и други повериоци.</p>
				<p>Члан 4.</p>
				<p>Захтев се подноси Привредној комори Србије у писаном облику, на посебном обрасцу који је саставни део овог правилника.</p>
				<p>Привредна комора Србије проверава испуњеност услова за институционално посредовање у финансијском реструктурирању и то:</p>
				<p>– да су дужничко-поверилачких односи подобни за финансијско реструктурирање;</p>
				<p>– да је захтев поднело привредно друштво, односно предузетник у својству дужника или један или више поверилаца привредног друштва, односно предузетника у финансијским тешкоћама;</p>
				<p>– да су у захтеву наведени обавезни учесници;</p>
				<p>– да привредно друштво, односно предузетник није лице из члана 2. Закона.</p>
				<p>Уколико нису испуњени услови за институционално посредовање у финансијском реструктурирању, Привредна комора Србије о томе обавештава подносиоца захтева.</p>
				<p>Уколико су испуњени услови за институционално посредовање у финансијском реструктурирању, Привредна комора Србије захтев доставља другој страни ради изјашњења.</p>
				<p>Друга страна се изјашњава о захтеву у року од 15 дана од пријема захтева, прихватањем или неприхватањем институционалног посредовања у финансијском реструктурирању.</p>
				<p>Уколико се друга страна не изјасни о захтеву у року од 15 дана од дана пријема захтева, сматра се да није прихватила институционално посредовање у финансијском реструктурирању.</p>
				<p>Уколико друга страна прихвати институционално посредовање у финансијском реструктурирању, Привредна комора Србије организује и спроводи поступак институционалног посредовања у финансијском реструктурирању, у складу са Законом и овим правилником.</p>
				<p>Посредовање</p>
				<p>Члан 5.</p>
				<p>Поступак институционалног посредовања у финансијском реструктурирању се одвија без одлагања, у најкраћем могућем року.</p>
				<p>Члан 6.</p>
				<p>Институционално посредовање у финансијском реструктурирању се спроводи на састанку, односно састанцима којима присуствују: стране у финансијском реструктурирању (лично или преко овлашћеног заступника), посредник, представници Привредне коморе Србије и друга лица, уз сагласност обе стране.</p>
				<p>Стране у финансијском реструктурирању се позивају на састанак путем поште, електронске поште, телефоном или факсом.</p>
				<p>Место и време састанка се одређује договорно са странама, узимајући у обзир принцип хитности и економичности поступка.</p>
				<p>На састанку се води записник.</p>
				<p>Члан 7.</p>
				<p>Стране у финансијском реструктурирању, посредник, представници Привредне коморе Србије и друга лица која, уз сагласност обе стране присуствују састанку, у складу са начелом поверљивости података, а сходно члану 10. Закона, дају изјаву којом се обавезују да чувају као поверљиве све податке и информације које се односе на имовину, капитал, обавезе, пословање и мере финансијског реструктурирања дужника.</p>
				<p>Члан 8. </p>
				<p>Повериоци у току спровођења институционалног посредовања у финансијском реструктурирању међусобно сарађују. </p>
				<p>Уколико се процени да је то целисходно, институционални посредник, у току спровођења институционалног посредовања у финансијском реструктурирању, може организовати састанак, односно састанке поверилаца, у складу са начелом сарадње поверилаца, а сходно члану 8. Закона.</p>
				<p>На састанку се води записник.</p>
				<p>Спровођење поступка</p>
				<p>Члан 9. </p>
				<p>На почетку поступка институционалног посредовања у финансијском реструктурирању, посредник упознаје стране у финансијском реструктурирању са циљем посредовања, улогом посредника и начином посредовања.</p>
				<p>На састанку, привредно друштво, односно предузетник у својству дужника или један или више поверилаца привредног друштва, односно предузетника у финансијским тешкоћама, може да презентује план финансијског реструктурирања који је претходно достављен свим странама у финансијском реструктурирању.</p>
				<p>Посредник посредује између страна у финансијском реструктурирању, односно води састанак, односно састанке из члана 6. овог правилника. </p>
				<p>Стране се слободно споразумевају о начину спровођења посредовања упућивањем на одређена правила поступка или на други начин.</p>
				<p>Посредник може да води заједничке или одвојене разговоре са странама, као и да предлоге и ставове једне стране, уз њену сагласност пренесе другој страни.</p>
				<p>Посредник не може да странама у финансијском реструктурирању намеће решење, даје обећања и правне савете, нити да гарантује одређени исход посредовања. </p>
				<p>Свака страна може одустати од даљег учешћа у поступку институционалног посредовања у било којој фази поступка.</p>
				<p>Мировање дугова</p>
				<p>Члан 10.</p>
				<p>У току спровођења институционалног посредовања у финансијском реструктурирању може се увести мировање дугова у складу са Законом.</p>
				<p>По закључењу уговора из става 1. овог члана, наставља се спровођење институционалног посредовања у финансијском реструктурирању, ради закључивања уговора о финансијском реструктурирању.</p>
				<p>Уговор о финансијском реструктурирању</p>
				<p>Члан 11.</p>
				<p>Уколико у поступку институционалног посредовања у финансијском реструктурирању стране постигну споразум, закључује се уговор о финансијском реструктурирању у складу са Законом. </p>
				<p>Уговор из става 1. овог члана закључује се у писаној форми и евидентира у Привредној комори Србије.</p>
				<p>Окончање институционалног посредовања</p>
				<p>Члан 12.</p>
				<p>Институционално посредовање у финансијском реструктурирању се окончава: </p>
				<p>1) закључивањем уговора о финансијском реструктурирању; </p>
				<p>2) писаном изјавом о одустајању, коју једна страна доставља Привредној комори Србије и другој страни, односно другим учесницима, осим ако после одустајања једног повериоца у институционалном посредовању у финансијском реструктурирању и даље постоје Законом прописани услови за институционално посредовање, као и да стране имају интерес да се посредовање настави; </p>
				<p>3) писаном изјавом о одустајању од институционалног посредовања у финансијском реструктурирању коју обе стране достављају Привредној комори Србије; </p>
				<p>4) када престане да постоји услов прописан чланом 12. Закона.</p>
				<p>Вођење евиденције уговора о финансијском реструктурирању</p>
				<p>Члан 13.</p>
				<p>Привредна комора Србије води евиденцију уговора о финансијском реструктурирању. </p>
				<p>Евиденција закључених уговора садржи: број уговора и датум закључења, уговорне стране (назив и седиште), укупан износ реструктурираних обавеза, уговорене мере финансијског реструктурирања, име и презиме посредника, као и друге податке и информације. </p>
				<p>Праћење реализације уговора о финансијском реструктурирању</p>
				<p>Члан 14.</p>
				<p>Привредна комора Србије контактира привредно друштво, односно предузетника у својству дужника, ради састављања извештаја о реализацији уговора о финансијском реструктурирању. </p>
				<p>Извештај садржи следеће податке: број уговора и датум закључења, уговорне стране, укупан број дана доцње и износ дуга у доцњи према сваком повериоцу појединачно, као и друге податке и информације које су од значаја за праћење реализације уговора о финансијском реструктурирању.</p>
				<p>Извештај о реализацији уговора о финансијском реструктурирању Привредна комора Србије саставља у периоду важења уговора.</p>
				<p>III. ПОСРЕДНИК</p>
				<p>Члан 15.</p>
				<p>Посредник Привредне коморе Србије је физичко лице које испуњава услове прописане Законом. </p>
				<p>Програм специјализоване обуке за посреднике Привредне коморе Србије у поступку финансијског реструктурирања доноси председник Привредне коморе Србије. </p>
				<p>Листу посредника Привредне коморе Србије утврђује одлуком председник Привредне коморе Србије.</p>
				<p>Члан 16.</p>
				<p>Поступак посредовања спроводи један посредник, које стране споразумно одреде.</p>
				<p>Ако стране споразумно не одреде посредника, посредника одређује Привредна комора Србије.</p>
				<p>IV. ТРОШКОВИ</p>
				<p>Члан 17.</p>
				<p>Стране у финансијском реструктурирању сносе своје трошкове, укључујући трошкове својих пуномоћника, а заједничке трошкове сносе на једнаке делове, осим ако није другачије договорено. </p>
				<p>Заједничке трошкове институционалног посредовања чине накнада за рад посредника и накнада за трошкове његовог пута и боравка, уколико је ван места посредовања, као и трошкови организовања институционалног посредовања. </p>
				<p>Висина трошкова институционалног посредовања се утврђује посебном одлуком коју доноси надлежни орган Привредне коморе Србије, у складу са Законом. </p>
				<p>V. ЗАВРШНЕ ОДРЕДБЕ</p>
				<p>Члан 18.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 3. фебруара 2016. године. </p>
				<p>02.01 број ПП/6</p>
				<p>У Београду, 22. децембра 2015. године </p>
				<p>Привредна комора Србије</p>
				<p>Председник,</p>
				<p> Марко Чадеж, с.р.</p>
				<p>Образац</p>
				<p>ЗАХТЕВА ЗА СПРОВОЂЕЊЕ ФИНАНСИЈСКОГ РЕСТРУКТУРИРАЊА</p>
				<table class="tabela-sa-borderom">
					<tbody>
						<tr>
							<td colspan="2">
								<p>ОБРАЗАЦ</p>
								<p>ЗАХТЕВ ЗА СПРОВОЂЕЊЕ ФИНАНСИЈСКОГ РЕСТРУКТУРИРАЊА </p>
							</td>
						</tr>
						<tr>
							<td>
								<p>ПОДНОСИЛАЦ ЗАХТЕВА</p>
								<p>МБ и ПИБ:</p>
							</td>
							<td>
								<p>ПУНОМОЋНИК ПОДНОСИОЦА ЗАХТЕВА: </p>
								<p>МБ и ПИБ:</p>
							</td>
						</tr>
						<tr>
							<td>
								<p>ИМЕ И ПРЕЗИМЕ</p>
							</td>
							<td>
								<p>ИМЕ И ПРЕЗИМЕ</p>
							</td>
						</tr>
						<tr>
							<td>
								<p>Телефон и факс</p>
							</td>
							<td>
								<p>Телефон и факс</p>
							</td>
						</tr>
						<tr>
							<td>
								<p>Е-маил</p>
							</td>
							<td>
								<p>Е-маил</p>
							</td>
						</tr>
						<tr>
							<td>
								<p>Адреса</p>
							</td>
							<td>
								<p>Адреса</p>
							</td>
						</tr>
						<tr>
							<td>
								<p>ДРУГА СТРАНА (1):</p>
								<p>МБ и ПИБ:</p>
							</td>
							<td>
								<p>ПУНОМОЋНИК ДРУГЕ СТРАНЕ:</p>
								<p>МБ и ПИБ:</p>
							</td>
						</tr>
						<tr>
							<td>
								<p>ИМЕ И ПРЕЗИМЕ</p>
							</td>
							<td>
								<p>ИМЕ И ПРЕЗИМЕ</p>
							</td>
						</tr>
						<tr>
							<td>
								<p>Телефон и факс</p>
							</td>
							<td>
								<p>Телефон и факс</p>
							</td>
						</tr>
						<tr>
							<td>
								<p>E-mail</p>
							</td>
							<td>
								<p>E-mail</p>
							</td>
						</tr>
						<tr>
							<td>
								<p>Адреса</p>
							</td>
							<td>
								<p>Адреса</p>
							</td>
						</tr>
						<tr>
							<td>
								<p>ДРУГА СТРАНА (2):</p>
								<p>МБ и ПИБ:</p>
							</td>
							<td>
								<p>ПУНОМОЋНИК ДРУГЕ СТРАНЕ:</p>
								<p>МБ и ПИБ:</p>
							</td>
						</tr>
						<tr>
							<td>
								<p>ИМЕ И ПРЕЗИМЕ</p>
							</td>
							<td>
								<p>ИМЕ И ПРЕЗИМЕ</p>
							</td>
						</tr>
						<tr>
							<td>
								<p>Телефон и факс</p>
							</td>
							<td>
								<p>Телефон и факс</p>
							</td>
						</tr>
						<tr>
							<td>
								<p>E-mail</p>
							</td>
							<td>
								<p>E-mail</p>
							</td>
						</tr>
						<tr>
							<td>
								<p>Адреса</p>
							</td>
							<td>
								<p>Адреса</p>
							</td>
						</tr>
						<tr>
							<td>
								<p>ДРУГА СТРАНА (3):</p>
								<p>МБ и ПИБ:</p>
							</td>
							<td>
								<p>ПУНОМОЋНИК ДРУГЕ СТРАНЕ:</p>
								<p>МБ и ПИБ:</p>
							</td>
						</tr>
						<tr>
							<td>
								<p>ИМЕ И ПРЕЗИМЕ</p>
							</td>
							<td>
								<p>ИМЕ И ПРЕЗИМЕ</p>
							</td>
						</tr>
						<tr>
							<td>
								<p>Телефон и факс</p>
							</td>
							<td>
								<p>Телефон и факс</p>
							</td>
						</tr>
						<tr>
							<td>
								<p>E-mail</p>
							</td>
							<td>
								<p>E-mail</p>
							</td>
						</tr>
						<tr>
							<td>
								<p>Адреса</p>
							</td>
							<td>
								<p>Адреса</p>
							</td>
						</tr>
						<tr>
							<td>
								<p>ДРУГА СТРАНА (4):</p>
								<p>МБ и ПИБ:</p>
							</td>
							<td>
								<p>ПУНОМОЋНИК ДРУГЕ СТРАНЕ:</p>
								<p>МБ и ПИБ:</p>
							</td>
						</tr>
						<tr>
							<td>
								<p>ИМЕ И ПРЕЗИМЕ</p>
							</td>
							<td>
								<p>ИМЕ И ПРЕЗИМЕ</p>
							</td>
						</tr>
						<tr>
							<td>
								<p>Телефон и факс</p>
							</td>
							<td>
								<p>Телефон и факс</p>
							</td>
						</tr>
						<tr>
							<td>
								<p>E-mail</p>
							</td>
							<td>
								<p>E-mail</p>
							</td>
						</tr>
						<tr>
							<td>
								<p>Адреса</p>
							</td>
							<td>
								<p>Адреса</p>
							</td>
						</tr>
						<tr>
							<td>
								<p>ДРУГА СТРАНА (5):</p>
								<p>МБ и ПИБ:</p>
							</td>
							<td>
								<p>ПУНОМОЋНИК ДРУГЕ СТРАНЕ:</p>
								<p>МБ и ПИБ:</p>
							</td>
						</tr>
						<tr>
							<td>
								<p>ИМЕ И ПРЕЗИМЕ</p>
							</td>
							<td>
								<p>ИМЕ И ПРЕЗИМЕ</p>
							</td>
						</tr>
						<tr>
							<td>
								<p>Телефон и факс</p>
							</td>
							<td>
								<p>Телефон и факс</p>
							</td>
						</tr>
						<tr>
							<td>
								<p>E-mail</p>
							</td>
							<td>
								<p>E-mail</p>
							</td>
						</tr>
						<tr>
							<td>
								<p>Адреса</p>
							</td>
							<td>
								<p>Адреса</p>
							</td>
						</tr>
					</tbody>
				</table>
				<table class="tabela-bez-bordera">
					<tbody>
						<tr>
							<td class="auto-style4">
								<p></p>
								<p>Место и датум</p>
							</td>
							<td class="auto-style4">
								<p></p>
								<p>M.П.</p>
							</td>
							<td class="auto-style4">
								<p></p>
								<p>Потпис подносиоца захтева</p>
							</td>
						</tr>
					</tbody>
				</table>
	

