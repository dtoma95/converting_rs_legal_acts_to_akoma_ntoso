


	
	Zakon


	
				<p>На основу члана 44. став 2. Закона о приватизацији („Службени гласник РС”, бр. 83/14, 46/15, 112/15 и 20/16 – аутентично тумачење),</p>
				<p>Министар привреде доноси</p>
				<p>ПРАВИЛНИК </p>
				<p>о висини трошкова накнаде за рад и висини накнаде стварних трошкова привременог заступника капитала</p>
				<p>"Службени гласник РС", број 109 од 30. 
				децембра 2016.</p>
				<p>Члан 1.</p>
				<p>Овим правилником прописује се висина трошкова накнаде за рад привременог заступника капитала и висина накнаде стварних трошкова привременог заступника капитала (у даљем тексту: заступник капитала), које сноси субјект приватизације. </p>
				<p>Члан 2.</p>
				<p>Заступник капитала има право на накнаду за рад најмање у висини једне, а највише у висини три просечне нето месечне зараде по запосленом у Републици Србији (у даљем тексту: просечна зарада), према последњем објављеном податку републичког органа надлежног за статистику.</p>
				<p>Заступник капитала има накнаду стварних трошкова у висини од 100% стварних трошкова. </p>
				<p>Члан 3.</p>
				<p>Накнаду за рад у висини једне просечне зараде има заступник капитала у субјекту приватизације, које је у складу са законом којим се уређује рачуноводство разврстано у микро или мало правно лице.</p>
				<p>Накнаду за рад у висини две просечне зараде има заступник капитала у субјекту приватизације, које је у складу са законом којим се уређује рачуноводство разврстано у средње правно лице.</p>
				<p>Накнаду за рад у висини три просечне зараде има заступник капитала у субјекту приватизације, које је у складу са законом којим се уређује рачуноводство разврстано у велико правно лице.</p>
				<p>Члан 4.</p>
				<p>Ако заступник капитала има пребивалиште ван седишта субјекта приватизације, висина накнаде из члана 2. став 2. овог правилника увећава се за:</p>
				<p>1) трошкове смештаја у угоститељском објекту за смештај било које врсте, највише до категорије 3 звездице, у складу са прописом којим се уређују стандарди за категоризацију угоститељских објеката за смештај, а према приложеном рачуну;</p>
				<p>2) за стварне путне трошкове, према приложеном рачуну, а у случају да заступник капитала користи сопствени аутомобил за службене потребе у земљи, за накнаду у висини од 10% прописане цене погонског горива по пређеном километру.</p>
				<p>Члан 5.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>Број 110-00-165/2016-05</p>
				<p>У Београду, 27. децембра 2016. године</p>
				<p>Министар,</p>
				<p>Горан Кнежевић, с.р.</p>
	

