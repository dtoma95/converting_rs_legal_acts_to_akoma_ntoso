




	Редакцијски пречишћен текст
<p></p>
<p></p>
<p></p>
<p></p>

<p>
ЗАКОН</p>

<p>
о
научноистраживачкој
делатности</p>

<p>
„Службени

гласник
РС“,
бр. 110 од 12. 
децембра

2005,
50 од 13. 
јуна 
2006 
- 
исправка,
18 од 26. марта 2010, 112 oд 30. децембра 2015.</p>

<p>
</p>

<p>
I.
ОСНОВНЕ
ОДРЕДБЕ </p>

<p>
</p>

<p>
Предмет
закона </p>

<p>
</p>

<p>
Члан 1.</p>

<p>
Овим законом
уређује се
систем
научноистраживачке
делатности у
Републици
Србији, и то:
планирање и
остваривање
општег
интереса у
научноистраживачкој
делатности,
обезбеђивање
квалитета
научно-истраживачког
рада и
развоја
научноистраживачке
делатности,
општа начела
оснивања,
организације
и управљања
организацијама
које обављају
ову
делатност,
општи
интерес у
научноистраживачкој
делатности и
услови за обављање
те
делатности
ради
остваривања
општег
интереса,
стицање
звања
истраживача,
финансирање
програма од
општег
интереса, као
и друга питања
од значаја за
обављање
научноистраживачке
делатности.</p>

<p>
</p>

<p>
Научноистраживачка
делатност </p>

<p>
</p>

<p>
Члан 2.</p>

<p>
Научноистраживачка
делатност је
делатност од
посебног
значаја за
свеукупни
развој
Републике
Србије
заснована на
знању, а заједно
са високим
образовањем,
главни је
чинилац и
покретач
привредног и укупног
друштвеног
развоја.</p>

<p>
Научноистраживачка
делатност,
као делатност
од посебног
значаја за
Републику
Србију,
саставни је
део
међународног,
научног, образовног
и културног
простора.</p>

<p>
</p>

<p>
Члан 3.</p>

<p>
Научноистраживачка
делатност, у
смислу овог
закона, јесте
систематски
стваралачки
рад који се предузима
ради
откривања
нових знања,
с циљем
подизања
општег
цивилизацијског
нивоа
друштва и
коришћења
тих знања у
свим областима
друштвеног
развоја.</p>

<p>
</p>

<p>
Члан 4.</p>

<p>
Научноистраживачка
делатност
остварује се:
основним,
примењеним и
развојним
истраживањима
и
оспособљавањем
кадра за
научноистраживачки
рад.</p>

<p>
</p>

<p>
Начела
научноистраживачке
делатности </p>

<p>
</p>

<p>
Члан 5.</p>

<p>
Научноистраживачка
делатност
заснива се на
следећим
начелима:</p>

<p>
1) слободи и
аутономији
научноистраживачког
рада; </p>

<p>
2) јавности
научноистраживачког
рада и резултата
тог рада;</p>

<p>
3) научној и
стручној
критици;</p>

<p>
4) поштовању
стандарда
науке и
струке;</p>

<p>
5) примени
међународних
стандарда и
критеријума
у вредновању
квалитета
научноистраживачког
рада;</p>

<p>
6)
конкурентности
научних
програма и
пројеката;</p>

<p>
7) етике
научноистраживачког
рада, у складу
са
принципима
добре научне
праксе, и
одговорности
научника за
последице
свог рада;</p>

<p>
8)
повезаности
са системом
високог образовања;</p>

<p>
9)
међународне
научне и
технолошке
сарадње;</p>

<p>
10) бризи за
одрживи
развој и
заштиту
животне
средине.</p>

<p>
</p>

<p>
Циљеви
научноистраживачке
делатности </p>

<p>
</p>

<p>
Члан 6.</p>

<p>
Циљеви
научноистраживачке
делатности јесу:</p>

<p>
1) развој
науке,
технологије
и образовања
ради
подстицања
привредног
развоја, повећања
друштвеног
производа и
подизања стандарда
грађана и
квалитета
живота;</p>

<p>
2) очување и
развој
општег фонда
знања, као услов
за
укључивање у
светске
интеграционе
процесе;</p>

<p>
3) очување и
развој
укупних
научноистраживачких
потенцијала
(научноистраживачких
и образовних
институција,
научних кадрова
и
научноистраживачке
инфраструктуре);</p>

<p>
4) подизање
општег нивоа
технологија
у привреди и
обезбеђивање
конкурентности
роба и услуга
на домаћем и
светском
тржишту;</p>

<p>
5)
успостављање
међународне
научне
сарадње ради
брже
интеграције
у светске
научне, привредне,
друштвене и
културне
токове и укључивање
у европски
истраживачки
простор;</p>

<p>
6) усмеравање
друштва ка
иновацијама,
стварању
културног
амбијента и
стваралачког
образовања, с
циљем
очувања
цивилизацијске
баштине и
националног
идентитета;*</p>

<p>
7)
организовано
и
систематско
подстицање
мобилности
истраживача,
односно
истраживачког
особља у
оквиру
српског и
европског
истраживачког
простора.*</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Научне
слободе </p>

<p>
</p>

<p>
Члан 7.</p>

<p>
Научни рад је
слободан и не
подлеже
никаквим
ограничењима,
осим оних
који
произлазе из
поштовања
стандарда
науке и
етичности у
научноистраживачком
раду, заштите
људских
права, као и
заштите
животне
средине.</p>

<p>
Научни рад
подлеже
научној
критици.</p>

<p>
Слобода
научног рада
и
стваралаштва
огледа се у
слободи
научног
делања,
слободи избора
научно
признатих
метода
истраживања, слободи
објављивања
и
представљања
научних
резултата,
као и у
слободи
избора метода
интерпретације
научноистраживачких
достигнућа.</p>

<p>
</p>

<p>
II.
ПЛАНИРАЊЕ И
ОСТВАРИВАЊЕ
ОПШТЕГ
ИНТЕРЕСА У
НАУЧНОИСТРАЖИВАЧКОЈ
ДЕЛАТНОСТИ </p>

<p>
</p>

<p>
1.
Стратегија
научног и
технолошког
развоја
Републике
Србије </p>

<p>
</p>

<p>
Члан 8.</p>

<p>
Ради
планирања и
остваривања
дугорочних стратешких
циљева,
приоритета и
праваца
научног и
технолошког
развоја, Влада
доноси
Стратегију
научног и
технолошког
развоја
Републике
Србије (у
даљем тексту:
Стратегија),
на предлог
министарства
надлежног за
научноистраживачку
делатност ( у
даљем тексту:
Министарство).</p>

<p>
У поступку
доношења
Стратегије, о
тексту
Нацрта стратегије
води се јавна
расправа у
којој учествују
научноистраживачке
и образовне
институције,
као и најшира
научна и
стручна јавност
у Републици
Србији.</p>

<p>
</p>

<p>
Члан 9.</p>

<p>
Стратегија
се
усаглашава
са
стратегијом општег
привредног и
друштвеног
развоја
Републике Србије.</p>

<p>
Стратегијом
се утврђују:
стање у
области научноистраживачке
делатности;
циљеви који
се у области
науке и
технолошког
развоја желе
постићи на
нивоу
Републике
Србије (у
даљем тексту:
Република),
приоритети и
правци
научног и
технолошког
развоја; потребан
проценат
издвајања за
научноистраживачку
делатност из
буџета
Републике и бруто
националног
дохотка
привреде и из
других
извора;
научне
области и уже
научне дисциплине
које треба
посебно
развијати и материјално
подржавати
ради
достизања
циљева у развоју
Републике;
приоритетне
потребе у
науци и
технолошком
развоју и
приоритети
улагања у
научноистраживачке
програме и
пројекте;
материјални
и системски
предуслови за
реализацију
Стратегије,
динамика и
фазе
реализације;
мере за
спровођење
Стратегије и
управљање
њеном
реализацијом;
други
елементи од значаја
за
спровођење
Стратегије.</p>

<p>

Стратегија се доноси за период од најмање пет година, а највише десет 
година, а измене Стратегије врше се по поступку предвиђеном за њено доношење.*</p>

<p>
Стратегија
се нарочито
остварује
путем програма
од општег
интереса,
утврђених
овим законом.</p>

<p>
*Службени
гласник РС,
број 112/2015</p>

<p>
</p>

<p>
2.
Програми од
општег
интереса за
Републику </p>

<p>
</p>

<p>
Члан 10.</p>

<p>
Општи интерес у научноистраживачкој делатности, у смислу овог закона, 
остварује се путем програма од општег интереса за Републику.*</p>
<p>
Програми од општег интереса за Републику јесу:*</p>
<p>
1) Програм основних истраживања и основних усмерених истраживања;*</p>
<p>
2) Програм истраживања у области технолошког развоја;*</p>
<p>
3) Програм трансфера знања и технологија и подстицања примене резултата 
научноистраживачког рада;*</p>
<p>
4) Програм дугорочних истраживања од националног и стратешког интереса 
за Републику Србију;*</p>
<p>
5) Програм научноистраживачког рада Српске академије наука и уметности и 
Програм научноистраживачког рада Матице српске;*</p>
<p>
6) Програм обезбеђивања и одржавања научноистраживачке опреме и простора 
за научноистраживачки рад;*</p>
<p>
7) Програм суфинансирања изградње станова за потребе младих истраживача 
и научника у Републици Србији;*</p>
<p>
8) Програм међународне научне сарадње од значаја за Републику;*</p>
<p>
9) Програм научноистраживачког рада центра изузетних вредности;*</p>
<p>
10) Програм подстицања и стипендирања младих и надарених за 
научноистраживачки рад;*</p>
<p>
11) Програм усавршавања кадрова за научноистраживачки рад;*</p>
<p>
12) Програм пројектног суфинансирања докторских академских студија;*</p>
<p>
13) Програм набавке научне и стручне литературе из иностранства и 
приступа електронским научним и стручним базама података;*</p>
<p>
14) Програм издавања научних публикација и одржавања научних скупова;*</p>
<p>
15) Програм подстицаја активности научних и научно-стручних друштава, с 
циљем промоције и популаризације науке и технике и старања о очувању научне и 
технолошке баштине, као и суфинансирања програмских активности специјализованих 
организација и удружења која се баве додатним образовањем и усавршавањем 
талентованих ученика и студената за бављење научноистраживачким радом;*</p>
<p>
16) програми предвиђени Стратегијом, као и други програми предвиђени 
овим законом.*</p>
<p>
Програме из става 2. тач. 1)–4) и 6)–16) овог члана утврђује министар 
надлежан за научноистраживачку делатност (у даљем тексту: министар), уз 
претходно прибављено мишљење Националног савета за научни и технолошки развој, а 
програме из става 2. тачка 5) овог члана утврђује надлежни орган Српске 
академије наука и уметности, односно Матице српске.*</p>
<p>
Програми из става 2. овог члана, по правилу, доносе се за период од пет 
година, а Програм из тачке 1) реализује се у периоду до пет година, Програм из 
тачке 2) реализује се у периоду до четири године, Програм из тачке 3) реализује 
се у периоду до једне године, а Програм из тачке 4) реализује се у периоду до 
десет година. Програме из тач. 1) и 2) утврђује министар за сваки нови циклус 
истраживања. Ако се програми из тач. 1) и 2), због објективних околности не 
реализују у утврђеним роковима, министар може одлуком продужити реализацију 
програма највише за једну годину реализације.*</p>
<p>
За реализацију програма из става 2. овог члана, тач 1)–4) и тач 6)–16) 
Министарство расписује јавни конкурс, а остваривање и финансирање програма 
почиње, по правилу, почетком календарске године.*</p>

<p>

*Службени
гласник РС,
број 112/2015</p>

<p>
</p>

<p>
III.
ОБЕЗБЕЂИВАЊЕ
КВАЛИТЕТА
НАУЧНОИСТРАЖИВАЧКОГ
РАДА И
РАЗВОЈА
НАУЧНОИСТРАЖИВАЧКЕ
ДЕЛАТНОСТИ </p>

<p>
</p>

<p>
Члан 11.</p>

<p>
О
обезбеђивању
квалитета
научноистраживачког
рада и
развоју
научноистраживачке
делатности у
Републици
старају се:</p>

<p>
1) Национални
савет за
научни и
технолошки развој;</p>

<p>
2) Одбор за
акредитацију
научноистраживачких
организација;</p>

<p>
3) Комисија за
стицање
научних
звања;</p>

<p>
4) матични
научни
одбори;</p>

<p>
5) Заједница
института
Србије;</p>

<p>
6)
Министарство.</p>

<p>
Лице
именовано у
једно од тела
из става 1. тач.
1)–4) овог члана
не може
истовремено
да буде члан
другог тела
из наведених
тачака.</p>

<p>
</p>

<p>
1.
Национални
савет за
научни и
технолошки развој
</p>

<p>
</p>

<p>
Члан 12.</p>

<p>
Ради унапређења*
научног и
технолошког
развоја,
квалитета
научноистраживачког
рада и
развоја
научноистраживачке
делатности у
Републици,
оснива се Национални
савет за
научни и
технолошки развој
(у даљем
тексту:
Национални
савет), као
највише
стручно 
и
саветодавно*
тело у
систему научноистраживачке
делатности у
Републици.</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Састав
Националног
савета </p>

<p>
</p>

<p>
Члан 13.</p>

<p>
Национални савет има председника и тринаест чланова, из реда академика, 
истраживача у звању научног саветника и редовног професора универзитета и 
привредника.**</p>
<p>
Председника и чланове Националног савета именује и разрешава Влада, у 
складу са овим законом.**</p>
<p>
Влада именује председника Националног савета из реда редовних професора 
универзитета и научних саветника, на предлог министра.**</p>
<p>
У Национални савет Влада именује: три члана у звању научног саветника 
запослена у институтима, са листе кандидата коју предлаже Заједница института 
Србије, три члана у звању редовног професора запослена на универзитетима, са 
листе кандидата коју предлаже Конференција универзитета Србије, два члана на 
предлог Српске академије наука и уметности, једног члана на предлог Матице 
српске, једног члана у звању научног саветника или редовног професора у војној – 
научноистраживачкој установи Министарства одбране и Војске Србије на предлог 
Министарства одбране и три члана из реда истакнутих привредника са листе 
кандидата коју предлаже Привредна комора Србије.**</p>
<p>
Листе кандидата које предлажу Заједница института Србије, Конференција 
универзитета Србије и Привредна комора Србије садрже најмање троструко већи број 
кандидата од броја из става 4. овог члана које Влада именује у Национални савет. 
Листе кандидата садрже: име и презиме кандидата, научно, односно наставно звање, 
функцију, имејл адресу, контакт телефон, организацију запослења, краћу научну, 
односно пословну биографију и област науке којом се бави.**</p>

<p>
Организације
из става 4.
овог члана
листе
предлога
кандидата
достављају
министарству
надлежном за
научноистраживачку
делатност (у
даљем тексту:
Министарство).*</p>

<p>
Приликом
именовања
чланова
Националног
савета из реда
представника
организација
које обављају
научноистраживачку
делатност
води се
рачуна о*

родној равноправности и**
равномерној
заступљености
свих шест
научних
области.*</p>

<p>
Научне
области из
става 7. овог
члана јесу:
природно-математичке,
техничко-технолошке,
медицинске,
биотехничке,
друштвене и
хуманистичке
науке (у
даљем тексту:
научне
области).*</p>

<p>
Национални
савет има
заменика
председника
кога бира из
реда својих
чланова, у
складу са
Пословником
о раду.*</p>

<p>
Мандат председника и чланова Националног савета траје пет година.**</p>
<p>
Председник и чланови Националног савета могу се именовати највише два 
пута, с тим што се први мандат рачуна од именовања у складу са овим законом.**</p>
<p>
Влада може разрешити члана Националног савета и пре истека мандата, и 
то:**</p>
<p>
1) на лични захтев;**</p>
<p>
2) ако не испуњава дужности члана Националног савета или нередовно 
долази на седнице или својим поступцима повреди углед те дужности;**</p>
<p>
3) на образложен захтев овлашћеног предлагача, односно надлежног органа 
Заједнице института Србије, Конференције универзитета Србије, Српске академије 
наука и уметности, Матице српске, Министарства одбране, Привредне коморе Србије 
и министарства надлежног за послове научноистраживачке делатности.**</p>

<p>
*Службени
гласник РС,
број 18/2010</p>

<p>

**Службени
гласник РС,
број 112/2015</p>

<p>
</p>

<p>
Надлежност
Националног
савета </p>

<p>
</p>

<p>
Члан 14.*</p>

<p>
Национални
савет:*</p>

<p>
1) прати стање
и развој
научноистраживачке
делатности у
Републици
Србији;*</p>

<p>
2) даје
мишљење
министру на
текст нацрта стратегије
научног и
технолошког
развоја
Републике
Србије;*</p>
<p>
2а) припрема и доставља Министарству извештај о оствареним резултатима и 
о укупној реализацији Стратегије;**</p>
<p>
2б) подноси иницијативу Министарству за измену Стратегије;**</p>
<p>
2в) утврђује и предлаже министру листу кандидата за чланове матичних 
научних одбора која садржи двоструко већи број чланова од оног који ће се 
именовати одлуком министра, после спроведеног јавног позива;**</p>

<p>
3) припрема и
доставља
Влади
извештај о
стању у
науци, крајем
марта сваке
године за
протеклу
годину, са
предлозима и
сугестијама
за наредну
годину;*</p>

<p>
4) даје
претходно
мишљење на
програме од општег
интереса за
Републику
Србију, а које
утврђује
министар;*</p>

<p>

5) даје претходно мишљење на акт о избору, вредновању и финансирању 
Програма основних истраживања и усмерених основних истраживања, Програма 
истраживања у области технолошког развоја, Програма трансфера знања и 
технологија и подстицања примене научноистраживачких резултата 
научноистраживачког рада и Програма дугорочних истраживања од националног и 
стратешког интереса за Републику Србију;**</p>

<p>
6) предлаже
министру
научне
области, гране
и дисциплине
за које се оснивају
матични
научни
одбори;*</p>

<p>
7) даје
претходно
мишљење на
акт о поступку
и начину
вредновања, и
квантитативном
исказивању
научноистраживачких
резултата истраживача,
који доноси
министар;*</p>

<p>
8) именује и
разрешава
чланове
Комисије за
стицање
научних
звања;*</p>

<p>
9) доноси акт о
вредновању
научноистраживачког
рада и
поступку
акредитације
института,
интегрисаних
универзитета,
факултета и
центара
изузетних
вредности;*</p>

<p>
10) доноси акт о
критеријумима
и мерилима за
додељивање,
потврђивање
и одузимање
статуса
центра
изузетних
вредности,
научноистраживачки
рад и
финансирање
центра изузетних
вредности;*</p>

<p>
11) доноси акт о
додели,
потврђивању
или одузимању
статуса
центра
изузетних
вредности, на
основу одлуке
Одбора за
акредитацију
научноистраживачких
организација;

*</p>

<p>
12) одлучује у
другом
степену по
жалбама у поступку
акредитације
научноистраживачких
организација;*</p>

<p>
13) остварује
међународну
научну и
технолошку
сарадњу, као
и сарадњу са
одговарајућим
телом у
области
високог
образовања, и
другим
органима и
организацијама;*</p>

<p>
14) доноси
пословник о
свом раду;*</p>

<p>
15) обавља и
друге
послове, у
складу са овим
законом и
пословником
о раду.*</p>

<p>
Акти из става
1. тач. 9) и 10) овог
члана
објављују се
у „Службеном
гласнику
Републике
Србије.*</p>

<p>
*Службени
гласник РС,
број 18/2010</p>

<p>

**Службени
гласник РС,
број 112/2015</p>
<p>
</p>

<p>
Рад
Националног
савета </p>

<p>
</p>

<p>
Члан 15.</p>

<p>
Национални
савет ради на
седницама.</p>

<p>
Рад
Националног
савета је
јаван.</p>

<p>
За обављање
послова из своје
надлежности,
Национални
савет може да
образује
комисије,
одборе и
друга стручна
и радна тела
(у даљем
тексту: радна
тела).</p>

<p>
Национални
савет
доставља
Влади
извештај 
о свом раду
најмање
једанпут
годишње.</p>

<p>
Начин рада и
одлучивања
уређују се пословником
о раду
Националног
савета.</p>

<p>
Када
Национални
савет
разматра
питања која
чине део
укупне
политике
Републике у
области
науке, а која
су у вези са
областима образовања,
здравства,
привреде,
уметности и
културе, тада
усаглашава
ставове са
одговарајућим
органима,
телима и
институцијама
у чијој су
надлежности
питања из тих
области.</p>

<p>
</p>

<p>
2.
Одбор за
акредитацију
научноистраживачких
организација
</p>

<p>
</p>

<p>
Члан 16.</p>

<p>
Ради
обављања
послова
вредновања
квалитета и
ефикасности
научноистраживачког
рада </p>

<p>
(у даљем
тексту:
акредитација)
института,
високошколских
установа и
центара
изузетних
вредности (у
даљем тексту:
научноистраживачке
организације),
образује се
Одбор за
акредитацију
научноистраживачких
организација
(у даљем
тексту: Одбор
за
акредитацију).</p>

<p>
Одбор за
акредитацију
је независно
стручно тело
које се у
свом раду
придржава
начела стручности,
објективности
и
међународно
признатих
стандарда и
критеријума
научноистраживачког
рада.</p>

<p>
</p>

<p>
Састав
Одбора за
акредитацију </p>

<p>
</p>

<p>
Члан 17.</p>

<p>
Одбор за
акредитацију
има 13 чланова,
из реда
академика,
истраживача
у звању
научног
саветника и
редовног
професора
универзитета.</p>

<p>
Чланове
Одбора за
акредитацију
именује и разрешава
министар, и
то: шест
чланова на предлог
Заједнице
института
Србије, шест
чланова на
предлог
Конференције
универзитета
и једног
члана на
предлог Српске
академије
наука и
уметности.</p>

<p>
Приликом
именовања
чланова
Одбора за акредитацију
води се
рачуна о
равномерној
заступљености
свих шест
научних
области.</p>

<p>
Одбор за
акредитацију
има
председника
и заменика
председника,
које именује
из реда
својих чланова.</p>

<p>
Мандат
председника,
заменика
председника
и чланова
Одбора за
акредитацију
траје четири
године, уз
могућност
поновног
избора.</p>

<p>
Члан
Одбора може
да буде
разрешен и
пре истека
мандата, и то:
на лични
захтев, на
образложен
захтев
овлашћеног
предлагача
или
образложен
захтев
већине од
укупног броја
чланова
Одбора за
акредитацију.</p>

<p>
</p>

<p>
Надлежност
Одбора за
акредитацију </p>

<p>
</p>

<p>
Члан 18.</p>

<p>
Одбор за
акредитацију:</p>

<p>
1) предлаже
Националном
савету акт о
вредновању
научноистраживачког
рада и
поступку
акредитације
научноистраживачких
организација;</p>

<p>
2) спроводи
поступак
акредитације
научноистраживачких
организација;</p>

<p>
3) остварује
сарадњу са
одговарајућим
телом у
области
високог
образовања;</p>

<p>
4) остварује
међународну
сарадњу у
области
вредновања
научноистраживачког
рада са
одговарајућим
телима и
институцијама
у Европи и
свету;</p>

<p>
5) доноси
пословник о
свом раду;</p>

<p>
6) обавља
друге
стручне
послове, у
складу са овим
законом.</p>

<p>
За потребе
спровођења
поступка
акредитације,
Одбор за
акредитацију
образује
стручне тимове
који
разматрају
појединачне
захтеве за
спровођење
поступка
акредитације.</p>

<p>
Чланове
стручних
тимова Одбор
за акредитацију
именује из
реда
међународно
признатих
научника,
професора
универзитета
и стручњака.</p>

<p>
Одбор за
акредитацију
може
ангажовати
признатог
научника или
стручњака из
иностранства
ради
обављања
одређених
стручних
послова у
поступку
акредитације.</p>

<p>
</p>

<p>
Поступак
акредитације </p>

<p>
</p>

<p>
Члан 19.</p>

<p>
Одбор за
акредитацију
спроводи
поступак акредитације
сваке
четврте године
(редовни
поступак),
или у краћем
року, на
захтев
научноистраживачке
организације,
оснивача
научноистраживачке
организације
или
Министарства
(ванредни
поступак), за
научноистраживачке
организације
које су
уписане у
Регистар
научноистраживачких
организација,
као и
поступак за
потврђивање
или одузимање
статуса
центра
изузетних
вредности.</p>

<p>

Захтев за акредитацију могу поднети научноистраживачке организације, са 
својством правног лица, и то: институти, факултети, универзитети, високошколске 
установе за потребе полицијског образовања, научноистраживачке организације из 
области одбране и Војске Србије и центри изузетних вредности.*</p>
<p>
Захтев за акредитацију центра изузетних вредности који је у саставу 
научноистраживачке организације, без својства правног лица, подноси 
научноистраживачка организација у чијем је саставу центар изузетних вредности.*</p>
<p>
За научноистраживачке организације из области одбране и Војске Србије, 
које немају својство правног лица, захтев за акредитацију подноси министарство 
надлежно за послове одбране.*</p>

<p>
Редовни
поступак
покреће
Министарство
најмање 120
дана пре
истека рока
за који важи
акредитација.</p>

<p>
Када се ради
о
научноистраживачкој
организацији
која није
уписана у
Регистар
научноистраживачких
организација,
оснивач
подноси захтев
за
акредитацију
Одбору за
акредитацију.</p>

<p>
За
научноистраживачку
организацију
која није
уписана у
Регистар
научноистраживачких
организација,
Одбор за
акредитацију
оцењује
квалитет и
резултате
њеног научноистраживачког
рада у
периоду од
њеног
оснивања.</p>

<p>
По пријему
захтева из
ст. 1. и 4. овог
члана, Одбор
за
акредитацију
обавља
проверу
квалитета
научноистраживачког
рада, у
складу са овим
законом,
доноси
одлуку у року
од 90 дана од
дана пријема
захтева и
доставља је
Министарству
и оснивачу.</p>

<p>
Одбор за
акредитацију
може донети
позитивну
или
негативну
одлуку о
акредитацији
научноистраживачке
организације.</p>

<p>
Ако Одбор за
акредитацију
не донесе
одлуку у року
од 90 дана,
министар има
право да разреши
чланове
Одбора за
акредитацију
и да именује
нове чланове.</p>

<p>
Одбор за
акредитацију
дужан је да у
поновљеном
поступку
донесе
одлуку о
акредитацији
научноистраживачке
организације
у року од 60
дана.</p>

<p>
На основу
позитивне
одлуке о
акредитацији,
научноистраживачка
организација
која није
уписана у
Регистар
научноистраживачких
организација
стиче право да
се у року од 30
дана, у
складу са
овим законом,
упише у
Регистар
научноистраживачких
организација.</p>

<p>
На основу
позитивне
одлуке о
акредитацији,
регистрована
научноистраживачка
организација
задржава
права која је
стекла
уписом у
Регистар
научноистраживачких
организација.</p>

<p>
Оснивач
научноистраживачке
организације,
односно
научноистраживачка
организација,
може да
поднесе
жалбу
Националном
савету у року
од 30 дана од
дана пријема
негативне
одлуке о
акредитацији.</p>

<p>
Национални
савет је
дужан да у
року од 90 дана
донесе
коначну
одлуку о
акредитацији.</p>

<p>
Ако је донета
коначна
негативна
одлука о акредитацији,
научноистраживачка
организација
брише се из
Регистра
научноистраживачких
организација.</p>

<p>
Оснивач
научноистраживачке
организације,
односно
научноистраживачка
организација,
која је
добила
негативну
одлуку о акредитацији,
има право да
понови
захтев за акредитацију,
по истеку
године дана
од дана пријема
коначне
одлуке о
акредитацији.</p>

<p>
*Службени
гласник РС,
број 112/2015</p>

<p>
</p>

<p>
3.
Комисија за
стицање
научних
звања </p>

<p>
</p>

<p>
Члан 20.</p>

<p>
Ради
доношења
одлуке о
стицању
научних звања,
образује се
Комисија за
стицање научних
звања (у
даљем тексту:
Комисија).</p>

<p>
</p>

<p>
Састав
Комисије </p>

<p>
</p>

<p>
Члан 21.</p>

<p>
Комисија има
15 чланова, из
реда
академика,
научних саветника
и редовних
професора
универзитета.</p>

<p>
Председника,
заменика
председника
и чланове
Комисије
именује
Национални
савет, и то:
шест чланова
из шест
области
наука на предлог
Заједнице
института
Србије, шест
чланова из
шест области
наука на
предлог Конференције
универзитета,
два члана на
предлог
Српске
академије
наука и
уметности и
једног члана
на предлог
министра.</p>

<p>
Национални
савет може
разрешити
члана Комисије
пре истека
мандата, на
лични захтев или
на образложен
захтев
овлашћеног
предлагача.</p>

<p>
Мандат
председника,
заменика
председника
и чланова
Комисије
траје четири
године.</p>

<p>
</p>

<p>
Рад
Комисије </p>

<p>
</p>

<p>
Члан 22.</p>

<p>
Комисија
ради на
седницама.</p>

<p>
Комисија
доноси
одлуку о
стицању
научног
звања, у
складу са
овим законом,
по
прибављеном
мишљењу
одговарајућег
матичног
научног
одбора.</p>

<p>
Комисија
доноси
пословник о
свом раду.</p>

<p>
</p>

<p>
4.
Матични
научни
одбори </p>

<p>
</p>

<p>
Члан 23.</p>

<p>
Министар
образује
матичне
научне
одборе, као
стручна тела
за одређене
научне области,
гране или
дисциплине.</p>

<p>
Национални
савет
предлаже
министру за
које ће се
научне
области,
гране и
дисциплине образовати
матични
научни
одбори.</p>

<p>
</p>

<p>
Састав
матичног
научног
одбора </p>

<p>
</p>

<p>
Члан 24.</p>

<p>
Матични научни одбор има најмање седам, а највише 15 чланова, у 
зависности од тога за коју се научну област, грану или дисциплину образује.*</p>
<p>
Председник, заменик председника и чланови матичног научног одбора су 
истраживачи у звању научног саветника или редовног професора универзитета.*</p>
<p>
Министарство расписује јавни позив за предлагање кандидата за чланове 
матичних научних одбора.*</p>
<p>
Јавни позив, поред рока за достављање предлога кандидата, садржи и 
следеће податке: име и презиме кандидата, научно, односно наставно звање, 
организацију запослења, имејл адресу, контакт телефон, краћу научну биографију и 
област науке којом се кандидат за члана матичног научног одбора бави.*</p>
<p>
Право да предлажу кандидате за чланове матичних научних одбора имају 
научна и наставно-научна већа научноистраживачке организације и истраживачи у 
научном, односно наставном звању.*</p>
<p>
После спроведеног јавног позива, чланове матичних научних одбора именује 
министар са листе кандидата коју је утврдио Национални савет.*</p>
<p>
Приликом именовања чланова матичних научних области води се рачуна о 
родној равноправности и равномерној заступљености научних грана и дисциплина у 
оквиру научне области, као и о компетентности истраживача за научну област, 
грану и дисциплину за коју се образује матични научни одбор.*</p>
<p>
Мандат председника, заменика председника и чланова матичних научних 
одбора траје пет година.*</p>
<p>
Председника и заменика председника матичног научног одбора бирају 
чланови матичног научног одбора, већином гласова свих чланова матичног научног 
одбора.*</p>
<p>
Министар може разрешити председника и члана матичног научног одбора, и 
пре истека мандата из става 8. овог члана, и то: на лични захтев, ако не долази 
редовно на седнице или ако прекрши пословник о раду матичног научног одбора.*</p>

<p>
*Службени гласник РС, број 112/2015</p>

<p>
</p>

<p>
Надлежност
матичног
научног
одбора </p>

<p>
</p>

<p>
Члан 25.</p>

<p>
Матични
научни одбор:</p>

<p>
1) даје
мишљење
Комисији о
квалитету
научноистраживачког
рада и
доприносу
истраживача –
кандидата за
избор у
научно звање,
у складу са
овим законом;</p>

<p>
2) даје
Министарству
оцену о
научној
компетентности
истраживача,
односно
наставника
високошколских
установа за
реализацију
програма и пројеката
утврђених
овим законом;</p>

<p>
3) разматра
предлоге
пројеката за
реализацију
програма из
члана 10. тач. 1)–3)
овог закона и
предлаже
министру
ранг листу
пројеката за
финансирање;</p>

<p>
4) разматра
извештаје о
реализацији
пројеката у
оквиру
програма
утврђених у
члану 10. тач. 1)–3)
овог закона;</p>

<p>
5) даје
претходно
мишљење на
акт о категоризацији
и рангирању
научних
часописа који
доноси
министар;*</p>

<p>

6) предлаже члана у Комисију за утврђивање предлога годишње листе 
категорисаних часописа;**</p>

<p>
7) одлучује у
другом
степену по
приговору истраживача
на одлуку
научног већа
института о
избору у
звање
истраживач-сарадник;</p>

<p>
7а) даје
претходно
мишљење
министру на
акт о поступку
и начину
вредновања, и
квантитативном
исказивању
научноистраживачких
резултата
истраживача.*</p>

<p>
8) даје
мишљење,
припрема
извештаје и
друге материјале
на захтев
министра,
Националног
савета,
Одбора за
акредитацију
и Комисије;</p>

<p>
9) доноси
пословник о
свом раду;</p>

<p>
10) обавља и
друге
послове, у
складу са
овим законом
и актом о
образовању.</p>

<p>
Матични
научни одбор
подноси
министру извештај
о свом раду
најмање
једном
годишње.</p>

<p>
*Службени
гласник РС,
број 18/2010</p>

<p>
**Службени гласник РС, број 112/2015</p>
<p>
</p>

<p>
5.
Заједница
института
Србије </p>

<p>
</p>

<p>
Члан 26.</p>

<p>
Ради
остваривања
заједничких
интереса и научноистраживачке
сарадње,
усклађивања
набавке и
коришћења
научноистраживачке
опреме и
лабораторијског
простора,
набавке и
коришћења
научних
публикација,
међусобног
повезивања и
сарадње са
одговарајућим
облицима
удруживања у
области
високог
образовања,
развијања
међународне
сарадње, неговања
научне
критике и
вредновања
сопственог
научноистраживачког
рада,
институти се
могу
удружити у
Заједницу
института Србије
(у даљем тексту:
Заједница).</p>

<p>
Заједница
има статус
правног лица,
у складу са
законом.</p>

<p>
Заједницу
могу
основати сви
или већина института
на
територији
Републике
који су уписани
у Регистар
научноистраживачких
организација.</p>

<p>
У оквиру
Заједнице,
институти се
могу
удруживати,
односно
повезивати и
по сродним
научним
областима, у
складу са
статутом
Заједнице.</p>

<p>
На оснивање,
организацију
и рад
Заједнице
примењују се
прописи
којима се
уређују удружења.</p>

<p>
Организација,
начин рада,
именовање
органа
управљања и
стручних
тела уређују
се статутом
Заједнице.</p>

<p>
Заједница
обавља
послове у
складу са статутом
и овим
законом.</p>

<p>
</p>

<p>
6.
Министарство
</p>

<p>
</p>

<p>
Члан 27.</p>

<p>
Министарство:</p>

<p>
1) предлаже
Влади
политику у
области
научноистраживачке
делатности;</p>

<p>
2) прати и
подстиче
развој
научноистраживачке
делатности у
Републици;</p>

<p>
3)
расподељује
финансијска
средства из
буџета
Републике
научноистраживачким
организацијама
за
остваривање
програма утврђених
у члану 10. овог
закона и
контролише њихово
наменско
коришћење;</p>

<p>
4) доноси
подзаконске
акте, у
складу са
овим законом;
</p>

<p>
5) доноси акт о
испуњености
услова за
обављање
научноистраживачке
делатности
од општег
интереса, у
складу са
овим законом;</p>

<p>
6) доноси акт о
избору,
вредновању и
финансирању
програма 

из члана 10. став 2. тач. 1)–4)** овог
закона, као и
акт о
финансирању
других
програма од
општег
интереса за
Републику, за
сваки
програм
посебно;</p>
<p>
6а) образује Комисију за утврђивање предлога годишње листе категорисаних 
часописа (у даљем тексту: Комисија). Чланове Комисије именује министар тако што 
сваки матични научни одбор предлаже свог представника, из реда чланова матичног 
научног одбора. Председника Комисије именује министар из реда чланова које су 
предложили матични научни одбори. Приликом именовања чланова Комисије води се 
рачуна о равномерној заступљености научних области и о родној равноправности;**</p>
<p>
6б) доноси акт о утврђивању годишње листе категорисаних часописа, на 
предлог Комисије из тачке 6а) овог члана;**</p>

<p>

7) води Регистар научноистраживачких организација и Регистар 
истраживача, који су део електронске базе података, у складу са овим законом**</p>

<p>
8) остварује
међународну
научну и
технолошку
сарадњу и
стара се о
повезивању и
укључивању
научноистраживачких
организација
у европски и
међународни
истраживачки
простор;</p>

<p>
9) врши надзор,
у складу са
законом;</p>

<p>
10) обавља и друге
послове, у
складу са
законом.</p>

<p>
*Службени
гласник РС,
број 18/2010</p>

<p>
**Службени
гласник РС,
број 112/2015</p>
<p>
</p>

<p>
Центар
за промоцију
науке*</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Члан
27а*</p>

<p>
Оснива се
Центар за
промоцију
науке (у даљем
тексту:
Центар) ради
промоције и
популаризације
науке и
технике,
односно
научно-технолошких
резултата и достигнућа
у земљи и
свету.*</p>

<p>
Центар
послује под
називом:
Центар за промоцију
науке.*</p>

<p>
Седиште
Центра је у
Београду.*</p>

<p>
Центар има
својство
правног лица
које стиче
уписом у
судски
регистар.*</p>

<p>
Центар је самосталан
у свом раду.*</p>

<p>
Центар за
своје
обавезе
одговара
средствима
којима
располаже.*</p>

<p>
Центар има
печат чија се
садржина,
изглед и
употреба
уређују у
складу са
законом. 
*</p>

<p>
Штамбиљ
Центра је
правоугаоног
облика
димензија 60x30
мм и садржи
текст: „Центар
за промоцију
науке”, и
рубрике за упис
датума
пријема
поднеска,
броја под
којим се
поднесак
заводи и
броја
прилога уз
поднесак.
Текст
штамбиља
Центра
исписује се на
српском
језику
ћириличким
писмом.*</p>

<p>
Брисан је ранији став 9. (види члан 9. Закона - 112/2015-49)</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Члан
27б*</p>

<p>
Центар је
надлежан да:*</p>

<p>
1) припрема
предлог
програма
промоције науке,
научно-технолошких
резултата и
достигнућа;*</p>

<p>
2) припрема
предлог акта
о
финансирању
активности
научних,
научно-стручних
друштава, удружења
и других
организација
који су у
функцији
унапређења
научноистраживачког
рада,
промоције и
популаризације
науке и технике;*</p>

<p>
3) сарађује и
материјално
подстиче
активности
научних,
научно-стручних
друштава, удружења
и других
организација
који су у функцији
унапређења
научноистраживачког
рада,
промоције и
популаризације
науке и технике;*</p>

<p>
4) сарађује са
институтима,
високошколским
установама и
другим
научноистраживачким
организацијама
и привредним
друштвима и
њиховим
асоцијацијама
на
остваривању
промоције и
популаризације
науке и
технологије;*</p>

<p>
5) организује
или
учествује у
организовању
скупова,
саветовања,
округлих
столова и
других
манифестација
ради
промоције науке,
научно-технолошких
резултата и
достигнућа;*</p>

<p>

6) брисана је (види члан 10. Закона - 112/2015-49)</p>

<p>
7) организује
заједничко
излагање
научних
издања
научноистраживачких
организација
на
Међународном
сајму књига у
Београду;*</p>

<p>
8) остварује
сарадњу и
пружа услуге
у домену
промоције и
популаризације
науке Министарству
и
министарству
надлежном за
високо
образовање;*</p>

<p>
9) обавља
послове у
области
маркетинга и друге
послове у
вези са
промоцијом
науке, научно-технолошких
резултата и
достигнућа у
земљи и
свету;*</p>

<p>
10) издаје
брошуре и
друге
публикације
у вези са
промоцијом и
популаризацијом
науке;*</p>

<p>
11) обавља и
друге
послове, у
складу са овим
законом и
статутом
Центра.*</p>

<p>
Програм из
тачке 1) овог
члана доноси
Влада, на
предлог
Управног
одбора
Центра.*</p>

<p>
*Службени
гласник РС,
број 18/2010</p>

<p>
</p>

<p>
Члан
27в*</p>

<p>
Средства за
оснивање и
почетак рада
Центра
обезбеђују
се у буџету
Републике
Србије.*</p>

<p>
Центар се
финансира из
цене коју
плаћају
корисници
услуга,
буџета
Републике
Србије,
донација и
других
прилога и
прихода.*</p>

<p>
*Службени
гласник РС,
број 18/2010</p>

<p>
</p>

<p>
Члан
27г*</p>

<p>
Органи
Центра су:
Управни
одбор и директор.*</p>

<p>
Управни
одбор Центра
има пет
чланова, од
којих
председника
и два члана
одређује Влада,
као своје
представнике,
а два члана
су из реда
запослених у
Центру.*</p>
<p>

Два члана управног одбора Центра из реда запослених, бирају се већином 
гласова свих запослених у Центру.**</p>

<p>
Влада
именује и
разрешава
чланове управног
одбора
Центра, на
предлог
министра.*</p>

<p>
Мандат
чланова
Управног
одбора
Центра траје
четири
године, са
могућношћу
још једног
избора.*</p>

<p>
Управни
одбор:*</p>

<p>
1) доноси
статут
Центра; 
*</p>

<p>
2) доноси акт о
финансирању
активности научних,
научно-стручних
друштава,
удружења и
других
организација
који су у
функцији унапређења
научноистраживачког
рада, промоције
и
популаризације
науке и
технике; 
*</p>

<p>
3) одлучује о
пословању
Центра; 
*</p>

<p>
4) усваја
годишњи
програм рада
Центра; 
*</p>

<p>
5) доноси
финансијски
план Центра;*</p>

<p>
6) именује и
разрешава
директора;*</p>

<p>
7) одлучује о
коришћењу
средстава, у
складу са
законом;*</p>

<p>
8) врши друге
послове, у
складу са
законом и
статутом.*</p>

<p>
Управни
одбор доноси
статут
Центра, уз сагласност
Владе.*</p>

<p>
Управни
одбор Центра
донеће
Статут Центра
у року од
деведесет
дана од дана
његовог
именовања.*</p>

<p>
Директор:*</p>

<p>
1) заступа и
представља
Центар;*</p>

<p>
2) руководи
радом и
пословањем
Центра;*</p>

<p>
3) предлаже
акте које
доноси
Управни одбор
Центра;*</p>

<p>
4) извршава
одлуке
Управног
одбора Центра
и предузима
мере за
њихово
спровођење; 
*</p>

<p>
5) стара се о
законитости
рада Центра и
одговара за
коришћење и
располагање
имовином
Центра;*</p>

<p>
6) доноси акт о
унутрашњој
организацији
и систематизацији
радних места
у Центру;*</p>

<p>
7) одлучује о
правима,
обавезама и
одговорностима
запослених у
Центру;*</p>

<p>
8) врши и друге
послове
утврђене
законом и
Статутом
Центра.*</p>

<p>
Директора
Центра
именује и
разрешава Управни
одбор Центра,
уз претходно прибављену
сагласност
министра.*</p>

<p>
Директор се
именује на
основу
јавног конкурса
који
расписује
Управни
одбор Центра.*</p>

<p>
За директора
Центра може
бити именовано
лице које
поред општих
услова
прописаних
законом
испуњава и
следеће
услове:
завршене
дипломске
академске
студије;
радно
искуство од
најмање пет
година; да
има доказане
организационе
и управљачке
способности.*</p>

<p>
Директор се
именује на
четири
године, са
могућношћу
још једног
избора.*</p>

<p>
*Службени
гласник РС,
број 18/2010</p>

<p>

**Службени
гласник РС,
број 112/2015</p>
<p>
</p>
<p>

Члан
27д*</p>

<p>
Општи акти
Центра су:
Статут,
правилник о
раду и други
општи акти.*</p>

<p>
Статут је
основни
општи акт
Центра.*</p>

<p>
Статут
садржи
одредбе о:*</p>

<p>
1) пословима
Центра;*</p>

<p>
2) начину
обављања
послова;*</p>

<p>
3) органима и
њиховом
делокругу;*</p>

<p>
4) заступању
Центра;*</p>

<p>
5) правима,
обавезама и
одговорностима
Центра;*</p>

<p>
6) другим
питањима од
значаја за
рад Центра.*</p>

<p>
Правилник о
раду
представља
општи акт који
доноси
Управни
одбор.*</p>

<p>
Правилник о
раду садржи
одредбе о
правима,
обавезама и
одговорностима
директора
Центра и запослених
у Центру.*</p>

<p>
Влада ће
именовати
привременог
директора
Центра у року
од 30 дана од
дана ступања
на снагу овог
закона.*</p>

<p>
Влада ће
именовати
чланове
Управног одбора
у року од 30
дана од дана
уписа Центра
у судски
регистар.*</p>

<p>
Центар
почиње са
радом даном
уписа у судски
регистар.*</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Члан 28.</p>

<p>
Стручне и
административно-техничке
послове за
потребе тела
из члана 11.
став 1. тач. 1)–4)
овог закона,
обавља
Министарство.</p>

<p>
Средства за
рад тела из
става 1. овог
члана обезбеђују
се у буџету
Републике.</p>

<p>
</p>

<p>
Члан 29.</p>

<p>
Влада доноси
акт којим се
утврђују
критеријуми
и начин
финансирања
Националног
савета, као и
накнада за
рад чланова
Националног
савета.</p>

<p>
Министар
доноси акт
којим се
утврђују
критеријуми
и начин
финансирања
тела из члана
11. став 1. тач. 2)–4)
овог закона,
као и накнада
за рад
чланова тих
тела.</p>

<p>
</p>

<p>
IV.
ОРГАНИЗАЦИЈЕ
КОЈЕ
ОБАВЉАЈУ
НАУЧНОИСТРАЖИВАЧКУ
ДЕЛАТНОСТ </p>

<p>
</p>

<p>
Члан 30.</p>

<p>
Програме из
члана 10. овог
закона могу
остваривати:</p>

<p>
1) Српска
академија
наука и
уметности;</p>

<p>
2) Матица
српска;</p>

<p>
3)
акредитоване
научноистраживачке
организације
(институти,
факултети,*,**
универзитети
и центри
изузетних
вредности);*</p>

<p>
4)
истраживачи
и студенти
докторских
студија, односно
стипендисти;*</p>

<p>
5) друге
организације,
у складу са
овим законом.*</p>

<p>
Програме од
општег
интереса за
Републику
Србију могу
остваривати
високошколске
установе и
научноистраживачке
организације
које су
основане и
обављају
делатност, у
складу са
прописима из
области
система
одбране и
Војске Србије,
ако
испуњавају
услове
прописане овим
законом,
односно ако
су
акредитоване
и уписане у
Регистар
научноистраживачких
организација.*</p>

<p>
*Службени
гласник РС,
број 18/2010</p>
<p>
**Службени гласник РС, број 112/2015</p>

<p>
</p>

<p>
Институције
од
националног
значаја </p>

<p>
</p>

<p>
Члан 31.</p>

<p>
Српска
академија
наука и
уметности и
Матица
српска су
институције
од
националног значаја.</p>

<p>
Оснивање и
рад Српске
академије
наука и уметности
и института
чији је она
оснивач уређују
се посебним
законом,
односно
актима у
складу са тим
законом.</p>

<p>
Оснивање и
рад Матице
српске
уређују се посебним
законом.</p>

<p>
</p>

<p>
Високошколске
установе </p>

<p>
</p>

<p>
Члан 32.</p>

<p>
Оснивање и
рад
високошколских
установа уређују
се посебним
законом.</p>

<p>
Установе из
става 1. овог
члана
обављају научноистраживачку
делатност у
складу са овим
законом.</p>

<p>
</p>

<p>
V.
ИНСТИТУТИ </p>

<p>
</p>

<p>
1.
Оснивање и
обављање
научноистраживачке
делатности
од општег
интереса </p>

<p>
</p>

<p>
Члан 33.</p>

<p>
Институт, у
смислу овог
закона, јесте
научноистраживачка
организација
која обавља
научноистраживачку
делатност од
општег
интереса, под
условима
утврђеним
овим законом.</p>

<p>
</p>

<p>
Члан 34.</p>

<p>
Институт се
може
основати као
установа, у складу
са прописима
о јавним
службама, или
као
привредно
друштво, у
складу са
прописима о
привредним
друштвима.</p>

<p>
На оснивање,
рад и укидање
института
примењују се
прописи који
се односе на
јавне службе
или прописи који
се односе на
привредна
друштва, у
зависности
од тога да ли
се институт
оснива као установа
или
привредно
друштво.</p>

<p>
</p>

<p>
Члан 35.</p>

<p>
Оснивач
института
може бити
Република, аутономна
покрајина,
јединица
локалне самоуправе,
домаће и
страно
правно и
физичко лице,
у складу са
законом.</p>

<p>
Кад институт
оснива више
оснивача,
њихова
међусобна
права,
обавезе и
одговорности
уређују се
уговором. </p>

<p>
Пре доношења
акта о
оснивању,
оснивач усваја
елаборат о
оправданости
оснивања
института,
коју
доставља
Министарству
и Одбору за
акредитацију.</p>

<p>

Када је оснивач института Република, акт о оснивању и укидању института 
доноси Влада. Када је оснивач института аутономна покрајина или јединица локалне 
самоуправе, акт о оснивању и укидању института доноси надлежни покрајински 
орган, односно надлежни орган јединице локалне самоуправе.**</p>
<p>

Институте
који
обављају
научноистраживачку
делатност за
потребе
одбране оснива
и укида
Влада, у
складу са
условима
утврђеним
овим законом.*</p>

<p>
Влада, на
основу
споразумног
предлога Министарства
и
министарства
надлежног за
одбрану,
ближе
уређује
услове и
начин остваривања
научноистраживачке
делатности у
области
одбране, као
и положај
истраживача,
у погледу особености
везаних за
циљеве и
природу истраживања
од значаја за
одбрану.*</p>

<p>
*Службени
гласник РС,
број 18/2010</p>
<p>
**Службени гласник РС, број 112/2015</p>

<p>
</p>

<p>
Члан 36.</p>

<p>
Институт
чији је
оснивач
Република,
аутономна
покрајина и
јединица
локалне
самоуправе
послује
средствима у
државној
својини, а
институт
чији је
оснивач
домаће и
страно
правно и
физичко лице
послује
средствима у
другим
облицима
својине, у
складу са
законом.</p>

<p>
Институт
чији је
оснивач
Република,
аутономна
покрајина и
јединица
локалне
самоуправе
користи
непокретности
и друга средства,
у складу са
законом
којим се
уређују
средства у
својини
Републике.</p>

<p>
Непокретности
и друга
имовина
стечена на
основу
завештања и
поклона
својина су
института
који је ту
имовину
стекао.</p>

<p>
</p>

<p>
Члан 37.</p>

<p>
Делатност и
организација
института
уређује се
статутом.</p>

<p>
Институт
може
променити
назив,
седиште, делатност,
облик
организовања,
и врштити статусне
промене, уз
сагласност
оснивача, односно
власника.</p>

<p>
Под
статусном
променом
института, у
смислу овог
закона,
подразумева
се спајање,
подела и
одвајање.</p>

<p>
Институт
чији је
оснивач
Република
може вршити
промене из
ст. 2. и 3. овог
члана уз
претходно прибављену
сагласност
Владе.</p>

<p>
</p>

<p>
Члан 38.</p>

<p>
Институтом
управља
оснивач,
односно власник
сразмерно
уделу
капитала.</p>

<p>
Када је
Република
оснивач
института,
право управљања
институтом
остварује
Влада, у
складу са
овим законом.</p>

<p>
У
институтима
са мешовитим
државним и приватним
капиталом,
право
управљања
остварује се
сразмерно
уделу
државног,
односно приватног
капитала.</p>

<p>
</p>

<p>
Члан 39.</p>

<p>
Научноистраживачка
организација,
поред
научноистраживачке
делатности,
може обављати
и друге
послове
којима се
комерцијализују
резултати
научног и
истраживачког
рада под
условом да се
тим
пословима не
угрожава
квалитет
научноистраживачког
рада.</p>

<p>
У циљу
комерцијализације
резултата
научноистраживачког
рада,
подстицања
предузетништва
и пословног
повезивања,
институт
може бити
оснивач
центра за
трансфер
технологије,
иновационог
центра,
пословно-технолошког
инкубатора,
научно-технолошког
парка и других
организација,
у складу са
законом.</p>

<p>
</p>

<p>
2.
Врсте института
</p>

<p>
</p>

<p>
Члан 40.</p>

<p>
Институт
може
обављати
научноистраживачку
делатност
као: а) научни
институт; б) истраживачко-развојни
институт; в)
институт од
националног
значаја за
Републику
Србију.*</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Члан 41.</p>

<p>
Према власничкој
структури,
институт
може бити:
државни,
приватни и
мешовити.</p>

<p>
Државни
институт, у
смислу овог
закона, јесте
институт
чији је
оснивач
Република, аутономна
покрајина
или јединица
локалне самоуправе,
односно
институт са
већинским државним
капиталом.</p>

<p>
Приватни
институт, у
смислу овог
закона, јесте
институт
чији је
оснивач
физичко или правно
лице, или
институт у
коме је
већински
приватни
капитал.</p>

<p>
Институт са
мешовитим
власништвом,
у смислу овог
закона, јесте
институт у
коме је једнако
учешће државног
и приватног
капитала.</p>

<p>
</p>

<p>
Члан 42.</p>

<p>
Научни
институт се
оснива,
односно
организује
као установа,
у складу са
прописима о јавним
службама.</p>

<p>
Истраживачко-развојни
институт
оснива се,
односно
организује
као установа,
у складу са
прописима о
јавним службама,
или као
привредно
друштво, у
складу са прописима
о привредним
друштвима.</p>

<p>
Организација,
обављање
делатности и
друга питања
од значаја за
рад
института
уређују се
статутом
института.</p>

<p>
Институт у
свом саставу
може имати
регионалне
научне
центре, као
своје
организационе
делове, у
складу са статутом.</p>

<p>
</p>

<p>
Научни
институт </p>

<p>
</p>

<p>
Члан 43.</p>

<p>
Научни
институт
јесте
установа
чију претежну
делатност
чине основна
истраживања и
примењена
истраживања
која су у
функцији
валоризације
резултата
основних
истраживања.</p>

<p>
</p>

<p>
Члан 44.</p>

<p>
Научни
институт
може
обављати
научноистраживачку
делатност
ради
остваривања
општег
интереса,
ако:</p>

<p>
1) има програм
научноистраживачког
рада;</p>

<p>
2)
резултатима
научноистраживачког
рада доприноси
развоју
науке,
односно
доприноси
општем фонду
знања;</p>

<p>
3) има у радном
односу са
пуним радним
временом
најмање 20
истраживача
компетентних
за област
науке којом
се институт
бави, од којих
најмање
десет
истраживача
у научним или
наставним
звањима (од
којих
најмање три у
звању виши
научни
сарадник или
научни
саветник,
односно у
одговарајућем
наставном
звању) и
десет
истраживача
у звању
истраживач-сарадник
или вишем
звању; </p>

<p>
4) има програм
развоја
научноистраживачког
подмлатка;</p>

<p>
5) има
одговарајући
простор,
опрему и
друга средства
за
остваривање
програма од
општег
интереса;</p>

<p>
6) има
научно-информативну
документацију
или
библиотечко-информациони
центар.</p>

<p>
Научни
институт у
области
друштвених и
хуманистичких
наука може
обављати
научноистраживачку
делатност од
општег
интереса ако,
поред услова
утврђених у
ставу 1. тач. 1), 2), 4), 5)
и 6) овог члана,
има у радном
односу 
*
са пуним
радним
временом
најмање 12
истраживача
компетентних
за област
науке којом се
институт
бави, од
којих
најмање
седам истраживача
у научним,
односно
наставним
звањима и пет
истраживача
у звању
истраживач-сарадник
или вишем
звању.</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Истраживачко-развојни
институт </p>

<p>
</p>

<p>
Члан 45.</p>

<p>
Истраживачко-развојни
институт
јесте организација
чију
претежну
делатност
чине примењена
и развојна
истраживања
усмерена ка
задовољавању
потреба
непосредних
корисника
резултата
истраживања,
и основна
истраживања
као основа за
примењена и
развојна
истраживања.</p>

<p>
</p>

<p>
Члан 46.</p>

<p>
Истраживачко-развојни
институт
може обављати
научноистраживачку
делатност
ради
остваривања
општег интереса,
ако:</p>

<p>
1) има програм
научноистраживачког
рада;</p>

<p>
2)
резултатима
својих
истраживања
доприноси
освајању
нових
производа и
уређаја, сорти
и врста, као и
увођењу
нових или
побољшању
постојећих
технолошких
поступака,
система и
услуга;</p>

<p>
3) обавља
трансфер
знања и
технологија;</p>

<p>
4) има у радном
односу са
пуним радним
временом
најмање 12
истраживача
компетентних
за област
науке којом
се институт
бави, од којих
најмање
седам
истраживача
у научним или
наставним
звањима (од
којих
најмање један
у звању виши
научни
сарадник или
научни
саветник,
односно у
одговарајућем
наставном
звању) и пет
истраживача
у звању
истраживач-сарадник
или вишем
звању;</p>

<p>
5) има програм
развоја
научноистраживачког
подмлатка;</p>

<p>
6) има
одговарајући
простор,
опрему и
друга средства
за
остваривање
програма од
општег интереса;</p>

<p>
7) има
научно-информативну
документацију
или
библиотечко-информациони
центар.</p>

<p>
</p>

<p>
Институт
од
националног
значаја за
Републику
Србију*</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Члан
46а*</p>

<p>

Институт од националног значаја за Републику Србију (у даљем тексту: 
институт од националног значаја) је врхунска научноистраживачка установа од 
посебног националног значаја за једну или више сродних научних области која 
обавља истраживања од приоритетног значаја за научни, образовни, културни и 
укупни друштвено-економски развој Републике Србије.**</p>

<p>
Институт од националног значаја** 
обавља
истраживања
која имају за
циљ: развој и
унапређење
општег фонда
знања,
посебно, у
области
науке, односно
научних
дисциплина
за које је
основан;
подизање
техничко-технолошког
нивоа;
валоризовање
резултата
истраживања
и ширење
научних
сазнања;
образовање и
оспособљавање
кадрова за
научноистраживачки
рад.*</p>

<p>
Ради
остваривања
истраживања
из става 2.
овог члана,* институт од националног значаја**
утврђује
дугорочни
програм
научноистраживачког
рада,
усаглашен са
циљевима и
приоритетима
који су
утврђени
Стратегијом.*</p>

<p>
Институт од националног значаја**
може да
организује
или
учествује у
извођењу
програма
докторских
академских
студија, у
складу са
законом
којим се
уређује
високо
образовање.*</p>

<p>
*Службени
гласник РС,
број 18/2010</p>
<p>

**Службени
гласник РС,
број 112/2015</p>

<p>
</p>

<p>
Члан
46б*</p>

<p>
Статус института од националног значаја може стећи научни, односно 
истраживачко-развојни институт, на начин и под условима прописаним овим 
законом.**</p>
<p>
Акт о стицању статуса института од националног значаја доноси Влада.**</p>
<p>
Институт који је стекао статус института од националног значаја уписује 
се у Регистар научноистраживачких организација Министарства.**</p>
<p>
Институт који је, у складу са овим законом, стекао статус института од 
националног значаја, уз назив института уноси и ознаку: „Институт од националног 
значаја за Републику Србију”.**</p>
<p>
Институт од националног значаја има органе у складу са овим законом.**</p>
<p>
Институт од националног значаја финансира се у складу са овим законом.**</p>

<p>
*Службени
гласник РС,
број 18/2010</p>
<p>
**Службени гласник РС, број 112/2015</p>

<p>
</p>

<p>
Члан
46в*</p>

<p>
Статус института од националног значаја може стећи научни, односно 
истраживачко-развојни институт, ако поред услова из члана 46а ст. 1. и 2. овог 
закона, испуњава и следеће услове:**</p>
<p>
1) да је уписан у Регистар научноистраживачких организација 
Министарства;**</p>
<p>
2) да га је основала Република и да послује средствима у јавној 
својини;**</p>
<p>
3) да обавља истраживања из научне области за коју је основан, најмање 
20 година пре подношења пријаве (захтева) за акредитацију за стицање статуса 
института од националног значаја за Републику Србију;**</p>
<p>
4) да има дугорочни програм научноистраживачког рада, усаглашен с 
циљевима и приоритетима који су утврђени Стратегијом;**</p>
<p>
5) да резултатима научноистраживачког рада доприноси развоју науке, 
односно доприноси општем фонду знања, као и развоју технологије;**</p>
<p>
6) да има успостављену и развијену међународну научну сарадњу;**</p>
<p>
7) да у дужем временском периоду остварује међународно признате научне 
резултате;**</p>
<p>
8) да има у радном односу са пуним радним временом најмање 50 
истраживача у научним, односно наставним звањима, компетентних за област науке 
или научне дисциплине којима се бави;**</p>
<p>
9) да има програм развоја образовног и научноистраживачког подмлатка;**</p>
<p>
10) да има одговарајући простор, опрему и друга средства за остваривање 
програма од општег интереса и приоритетних програма који су утврђени 
Стратегијом;**</p>
<p>
11) да има научно-информативну документацију или 
библиотечко-информациони центар.**</p>

<p>
*Службени
гласник РС,
број 18/2010</p>
<p>
**Службени 
гласник РС, број 112/2015</p>

<p>
</p>

<p>
Члан
46г*</p>

<p>
Институт од националног значаја подлеже поступку акредитације (редовни и 
ванредни поступак), у складу са овим законом.**</p>
<p>
Захтев за акредитацију ради стицања статуса института од националног 
значаја може поднети научни, односно истраживачко-развојни институт који је 
уписан у Регистар научноистраживачких организација Министарства.**</p>
<p>
Испуњеност услова прописаних овим законом и актом којим се уређује 
вредновање научноистраживачког рада и поступак акредитације утврђује Одбор за 
акредитацију научноистраживачких организација и доноси одлуку о акредитацији 
института ради стицања статуса института од националног значаја.**</p>
<p>
На основу позитивне одлуке о акредитацији, а на предлог Министарства, 
Влада доноси акт о стицању статуса института од националног значаја.**</p>
<p>
Статус института од националног значаја, институт може изгубити ако 
престане да испуњава услове прописане овим законом, односно ако Одбор за 
акредитацију у редовном или ванредном поступку донесе негативну одлуку о 
акредитацији тог института.**</p>
<p>
Акт о одузимању статуса института од националног значаја доноси Влада, 
на предлог Министарства.**</p>
<p>
Акт Владе о стицању или одузимању статуса института од националног 
значаја објављује се у „Службеном гласнику Републике Србије.**</p>

<p>
*Службени
гласник РС,
број 18/2010</p>
<p>
**Службени 
гласник РС, број 112/2015</p>

<p>
</p>

<p>
Члан 47.</p>

<p>
Ако институт
испуњава
услове
утврђене у
члану 44.
односно у
члану 46. овог
закона, и ако
је Одбор за
акредитацију
донео позитивну
одлуку о
акредитацији
тог института,
Министарство
доноси акт о
испуњености
услова за
обављање
научноистраживачке
делатности
од општег
интереса.</p>

<p>
На основу
акта из става
1. овог члана,
Министарство
врши упис
института у
Регистар
научноистраживачких
организација.</p>

<p>
</p>

<p>
Употреба
и коришћење
назива
институт </p>

<p>
</p>

<p>
Члан 48.</p>

<p>
Организација
која није
уписана у
Регистар
научноистраживачких
организација
као научноистраживачка
организација,
у складу са
овим законом,
не може у
свом
пословном
имену да
садржи
називе:
„научни
институт”,
„истраживачко-развојни
институт” ,  „институт од националног значаја*” и
„центар
изузетних
вредности”.</p>

<p>
*Службени
гласник РС,
број 112/2015</p>

<p>
</p>

<p>
Облици
сарадње
научноистраживачких
организација
и учешће
института у
високом
образовању </p>

<p>
</p>

<p>
Члан 49.</p>

<p>
Научноистраживачке
организације
из члана 30.
овог закона
могу да
сарађују и
учествују у
остваривању
заједничких
научноистраживачких
програма и
пројеката,
кроз образовање
заједничких
истраживачких
тимова, на одређеном
пројектном
задатку.</p>

<p>
Научноистраживачке
организације
могу да
остварују
сарадњу и у
заједничком
учешћу у
реализацији
међународних
програма и пројеката,
пројеката са
привредом,
као и у заједничком
коришћењу
научноистраживачке,
лабораторијске
и друге
инфраструктурне
опреме.</p>

<p>
Међусобна
права и
обавезе у
остваривању сарадње
из ст. 1. и 2. овог
члана
научноистраживачке
организације
уређују
уговором, у
складу са
својим
општим
актима,
односно статутима.</p>

<p>
</p>

<p>
Члан 50.</p>

<p>
Институт
може
учествовати
у
остваривању студија
са сродном
високошколском
установом, у
складу са
прописима о
високом
образовању и
статутом
високошколске
установе.</p>

<p>
Институт,
односно више
института
могу основати
универзитет,
у складу са
прописима о
високом
образовању.</p>

<p>
</p>

<p>
Приватизација
института </p>

<p>
</p>

<p>
Члан 51.</p>

<p>
Институти се
могу
приватизовати,
у складу са
прописима о
приватизацији.</p>

<p>
Институт
чији је
оснивач
Република
може се
приватизовати,
у складу са
посебним програмом
и уз
сагласност
Владе.</p>

<p>
Програм из
става 2. овог
члана доноси
Влада, на
предлог
Министарства.</p>

<p>
</p>

<p>
Члан 52.</p>

<p>
Институт
основан,
односно
организован
као
привредно
друштво чији
је оснивач
Република, а
од
стратешког
интереса је
за Републику,
може се
приватизовати
тако да
најмање 51% капитала
остане у
државном
власништву.</p>

<p>
Национални
савет
утврђује
који су
институти из
става 1. овог
члана од
стратешког
интереса за
Републику.</p>

<p>
</p>

<p>
VI.
ОРГАНИ
ИНСТИТУТА </p>

<p>
</p>

<p>
Члан 
53.</p>

<p>
Органи у
научном,
истраживачко-развојном
и*

институту од националног значаја**
који су основани
као установе
јесу: управни
одбор и директор.*</p>

<p>
Истраживачко-развојни
институт
који се оснива,
односно
организује у
складу са
прописима о
привредним
друштвима,
има органе у складу
са тим
прописима.</p>

<p>
Кад је
Република
власник дела
капитала истраживачко-развојног
института,
Влада именује
своје
представнике
у органе тог
института,
сразмерно
уделу
капитала,
независно од
тога да ли је
институт
организован
као установа
или
привредно
друштво.</p>

<p>
Стручни
орган
института
јесте научно
веће.</p>
<p>
Институт чији је оснивач аутономна покрајина, јединица локалне 
самоуправе, домаће и страно правно и физичко лице има органе утврђене овим 
законом.**</p>
<p>
У научноистраживачким организацијама из области одбране и Војске Србије 
органи института формирају се у складу са Законом о одбрани и Законом о Војсци 
Србије.**</p>

<p>
*Службени
гласник РС,
број 18/2010</p>
<p>
**Службени 
гласник РС, број 112/2015</p>

<p>
</p>

<p>
1.
Именовање
органа у
институту
чији је оснивач
Република </p>

<p>
</p>

<p>
Управни
одбор </p>

<p>
</p>

<p>
Члан 54.</p>

<p>
Управни
одбор
научног,
истраживачко-развојног
и
националног
института
чији је оснивач
Република
Србија има
седам чланова
које именује
Влада, од
којих
председника
и три члана
одређује Влада,
као своје
представнике,
а три члана
предлаже
научно веће
института из
реда истраживача
у научним или
наставним звањима
запослених у
институту.*</p>

<p>

У научном и истраживачко-развојном институту већину чланова управног 
одбора које одређује Влада, као своје представнике морају чинити истраживачи у 
научним, односно наставним звањима, компетентни за област науке којом се 
институт бави.**</p>
<p>

У институту од националног значаја председник и чланови управног одбора 
су истраживачи у звању научног саветника или редовног професора универзитета, 
компетентни за област науке или научне дисциплине којима се институт бави.**</p>

<p>
Управни
одбор има
председника
и заменика
председника.</p>

<p>
Брисан
је став 4 (види
члан 18. Закона –
18/2010-82)</p>

<p>
Заменика
председника
управног
одбора именује
и разрешава
управни
одбор из реда
чланова које
предлаже
научно веће
института.</p>

<p>
Мандат
председника,
заменика
председника
и чланова
управног
одбора траје
четири године.</p>

<p>
Председник,
заменик
председника
и чланови
управног
одбора могу
бити
разрешени и
пре истека
мандата, на
лични захтев
или на
образложен
захтев
овлашћеног
предлагача
из става 1. овог
члана.</p>

<p>
Акт о
разрешењу
председника
и чланова управног
одбора
доноси Влада.</p>

<p>
*Службени
гласник РС,
број 18/2010</p>
<p>
**Службени 
гласник РС, број 112/2015</p>
<p>
</p>

<p>
</p>

<p>
Члан 55.</p>

<p>
Управни
одбор:</p>

<p>
1) доноси
статут
института;</p>

<p>
2) одлучује о
пословању
института;</p>

<p>
3) усваја
извештај о
пословању и
годишњи обрачун;</p>

<p>
4) доноси
програм и
план рада
института, на
предлог
директора института;</p>

<p>
5) именује и
разрешава
директора,
осим директора
института у
области
одбране*</p>

<p>
6) одлучује о
коришћењу
средстава, у
складу са
законом;</p>

<p>
7) врши друге
послове, у
складу са
законом и статутом.</p>

<p>
Управни
одбор доноси
статут
института, уз
претходно
прибављену
сагласност
Министарства.</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Директор </p>

<p>
</p>

<p>
Члан 56.</p>

<p>
Директор
руководи
институтом, у
складу са
законом.*</p>

<p>
Директор се именује на основу јавног конкурса. Mандат директора траје 
четири године и може се именовати највише два пута у научној каријери у истом 
институту.**</p>
<p>
За директора научног и истраживачко-развојног института може бити 
именовано лице у научном или наставном звању, а за директора института од 
националног значаја може бити именовано лице у звању научни саветник или редовни 
професор универзитета.**</p>

<p>
Директор је у
радном
односу у
институту, са
пуним радним
временом.*</p>

<p>
Директор
може да
заснује
радни однос у
институту на
неодређено
или одређено
време.*</p>

<p>
Директор
заснива
радни однос уговором
о раду, у
складу са
законом
којим се
уређује рад.*</p>

<p>
Ако лице
именовано за
директора
није из реда
истраживача
у научном или
истраживачком
звању
запослених у
институту,
именовано
лице заснива
радни однос у
институту са
пуним радним
временом, на
одређено или
неодређено
време, у
складу са
законом
којим се
уређује рад.*</p>

<p>
Директора
именује
управни
одбор института,
уз претходно прибављену
сагласност
министра.*</p>
<p>
Управни одбор, на основу претходне сагласности Министарства, доноси 
одлуку о именовању директора института и датуму ступања на дужност, у року од 15 
дана од дана пријема акта о давању претходне сагласности.**</p>
<p>
Управни одбор је дужан да распише јавни конкурс за директора института, 
најмање три месеца, пре истека мандата директора института.**</p>

<p>
Директора
института у
области
одбране
именује и
разрешава
министар
надлежан за одбрану,
уз претходно
прибављено
мишљење
научног већа
института.*</p>

<p>
Управни
одбор
расписује
конкурс за избор
директора и
образује
Комисију за
спровођење
конкурсног
поступка.
Комисија се састоји
од три члана,
од којих је
један члан управног
одбора, један
члан је из
реда
запослених
истраживача
у институту,
а један члан
је
дипломирани
правник.*</p>

<p>
На расписани
конкурс за
избор
директора
могу се
пријавити
кандидати
који су запослени
у институту,
као и
кандидати
који нису у
радном
односу у
институту, у
моменту подношења
пријаве на
конкурс.*</p>

<p>
Научно веће
института
даје мишљење
управном
одбору о
кандидатима
који су се
пријавили на
конкурс за
директора.*</p>

<p>
Директор не
може бити
члан
управног одбора,
али може
присуствовати
седницама управног
одбора.*</p>

<p>
Управни одбор
може
разрешити
директора
пре истека мандата:
на лични
захтев, ако
несавесно и
нестручно
обавља
дужност, на
образложен
захтев
министра или
ако је
правноснажном
одлуком
осуђен за
кривично
дело.*</p>

<p>
Управни
одбор
разрешава
директора уз претходно
прибављену
сагласност
министра.*</p>
<p>

Управни одбор подноси Министарству предлог за разрешење директора са 
образложењем и потребним доказима и документацијом који поткрепљују разлоге за 
разрешење директора института и мишљењем научног већа института, осим када се 
директор разрешава на лични захтев.**</p>

<p>
*Службени
гласник РС,
број 18/2010</p>

<p>

**Службени
гласник РС,
број 112/2015</p>
<p>
</p>
<p>
Члан 56а*</p>
<p>
Директор института који је организован као установа:*</p>
<p>
1) представља и заступа институт;*</p>
<p>
2) организује и руководи радом института;*</p>
<p>
3) стара се о законитости и одговоран је за законит рад института;*</p>
<p>
4) извршава одлуке управног одбора института;*</p>
<p>
5) стара се о спровођењу научноистраживачке делатности и о укупном раду 
института;*</p>
<p>
6) одговоран је за финансијско-материјално пословање института;*</p>
<p>
7) доноси акт о организацији и систематизацији радних места у институту 
и друге опште акте, у складу са законом и статутом института;*</p>
<p>
8) одлучује о правима и обавезама запослених у институту, у складу са 
законом којим се уређује рад и овим законом.*</p>
<p>
*Службени
гласник РС,
број 112/2015</p>
<p>
</p>

<p>
Вршилац
дужности
директора </p>

<p>
</p>

<p>
Члан 57.</p>

<p>

Када директору института истекне мандат од четири године на који је 
именован, а управни одбор по расписаном јавном конкурсу није предложио кандидата 
за директора института или када је директор разрешен дужности пре истека мандата 
или када Министарство одбије да да претходну сагласност на одлуку управног 
одбора института којом се предлаже директор института, управни одбор, уз 
сагласност Министарства, именује вршиоца дужности директора на период од шест 
месеци и у том року управни одбор је дужан да распише јавни конкурс и именује 
директора института.**</p>

<p>
Ако управни
одбор у року
из става 1.
овог члана по
поновљеном
јавном конкурсу
не именује
директора
института,
министар
именује
вршиоца
дужности
директора института
на период од
шест месеци,
а Влада разрешава
постојеће и
именује нове
чланове
управног
одбора
института.*</p>

<p>
Новоименовани
управни
одбор из
става 2. овог
члана дужан је
да у року од
шест месеци
распише нови
јавни
конкурс и
именује
директора
института. Уколико
управни
одбор не
именује
директора
института,
Влада, на
предлог
министра, именује
директора
института на
период од четири
године.*</p>

<p>

За вршиоца дужности директора научног и истраживачко-развојног института 
може бити именовано лице у научном, односно наставном звању, а за вршиоца 
дужности директора института од националног значаја може бити именовано лице у 
звању научног саветника или редовног професора универзитета.**</p>

<p>
Вршилац
дужности
директора
института је
у радном
односу у
институту, са
пуним радним
временом.*</p>

<p>
*Службени
гласник РС,
број 18/2010</p>
<p>
**Службени
гласник РС,
број 112/2015</p>

<p>
</p>

<p>
2.
Научно веће
института </p>

<p>
</p>

<p>
Члан 58.</p>

<p>
Научно веће
јесте
стручни
орган института.*</p>

<p>
Научно веће
образује се у
научном, истраживачко-развојном
и* институту од националног значаја**.*</p>

<p>
Научно веће
научног и истраживачко-развојног
института
мора имати
најмање
седам
истраживача
у научним или
наставним
звањима који
су у радном
односу са
пуним радним
временом у
институту.*</p>

<p>
Научно веће
може имати и
више чланова
прописаних у
ставу 3. овог
члана, ако
има у радном односу
са пуним
радним
временом
више од седам
истраживача
у научним или
наставним звањима.*</p>

<p>
Број, састав
и начин
избора
чланова научног
већа из става
3. овог члана
уређују се статутом
института.*</p>

<p>
Научно веће
института из
става 3. овог
члана
компетентно
је за
утврђивање
предлога за
стицање научних
звања ако има
најмање
седам истраживача
запослених у
институту
који су у вишем
или истом
научном,
односно
наставном звању
које
кандидат
стиче.*</p>

<p>

Брисан је ранији став 7. (види члан 24. Закона - 112/2015-49)</p>
<p>
Статутом* 
института 
од националног значаја**
уређују се
број, састав
и начин
избора
чланова научног
већа.*</p>

<p>
*Службени
гласник РС,
број 18/2010</p>

<p>

**Службени
гласник РС,
број 112/2015</p>

<p>
</p>

<p>
Члан 59.</p>

<p>
Научно веће:</p>

<p>
1) предлаже
програм
научноистраживачког
рада,
усклађен са
Стратегијом;</p>

<p>
2) предлаже
научне
пројекте и
оцењује резултате
остварених
пројеката;</p>

<p>
3) анализира и
усваја
извештаје о
реализацији
пројеката;</p>

<p>
4) анализира и
оцењује
научни рад
истраживача;</p>

<p>
5) утврђује
предлог за
стицање
научног звања;</p>

<p>
6) одлучује о
стицању
истраживачког
звања;</p>

<p>

7) даје мишљење управном одбору о кандидатима за директора научног, 
истраживачко-развојног института и института од националног значаја, као и 
мишљење о разрешењу директора наведених института;*</p>

<p>
8) 
брисана
је (види члан 23.
Закона – 18/2010-82)</p>

<p>
9) даје
образложен
предлог за
именовање, односно
разрешење
својих
представника
у управном
одбору
института;</p>

<p>
10) предлаже
управном одбору
набавку
научноистраживачке
опреме;</p>

<p>
11) обавља
друге
послове
утврђене
статутом института
и овим
законом.</p>

<p>
*Службени
гласник РС,
број 112/2015</p>

<p>
</p>

<p>
VII. ЦЕНТАР
ИЗУЗЕТНИХ
ВРЕДНОСТИ*</p>

<p>
</p>

<p>
*Службени
гласник РС,
број:50/2006</p>

<p>
</p>

<p>
Члан 60.</p>

<p>
Статус
центра
изузетних вредности
може стећи
институт,
односно високошколска
установа или
њихов
организациони
део, односно
њихови
организациони
делови, ако
су у
временском
периоду од
пет година
остварили
врхунске и
међународно
признате
научне и
стручне
резултате у
одређеној
научној
дисциплини и
на основу
тога имају
развијену
међународну
научну,
техничку и
технолошку
сарадњу.</p>

<p>
Брисан је ранији став 2. (види члан 26. Закона - 112/2015-49)</p>

<p>
Ако статус
центра
изузетних
вредности стекне
организациони
део или
организациони
делови
института,
односно
високошколске
установе,
центар
изузетних
вредности нема
својство
правног лица.</p>

<p>
</p>

<p>
Члан 61.</p>

<p>
Акт о
критеријумима
и мерилима за
додељивање,
потврђивање
и одузимање
статуса центра
изузетних вредности,
научноистраживачки
рад и финансирање
центра
изузетних
вредности
доноси
Национални
савет.</p>

<p>
Акт о додели
статуса
центра
изузетних вредности
доноси
Национални
савет, на
основу
позитивне
одлуке о
акредитацији
коју доноси
Одбор за
акредитацију.</p>

<p>

Одбор за
акредитацију,
сваке
четврте године,
спроводи
поступак
акредитације
центра
изузетних
вредности.</p>

<p>
На основу
одлуке о
акредитацији
Одбора за
акредитацију,
Национални
савет доноси
акт о
потврђивању
или
одузимању
статуса центра
изузетних
вредности.</p>

<p>
</p>

<p>
VIII.
ВОЂЕЊЕ
ЕВИДЕНЦИЈЕ </p>

<p>
</p>

<p>
Члан 62.</p>

<p>
Министарство
води
евиденцију
научноистраживачких
организација
које
испуњавају
услове за
обављање
научноистраживачке
делатности
од општег
интереса, у
складу са овим
законом (у
даљем тексту:
Регистар
научноистраживачких
организација)
и евиденцију
истраживача
(у даљем
тексту:
Регистар
истраживача).</p>

<p>
У Регистар
научноистраживачких
организација,
у складу са
овим законом,
уписују се акредитовани
институти,
високошколске
установе,
центри
изузетних
вредности,
Српска академија
наука и
уметности и
институти
чији је она
оснивач, и
Матица
српска.</p>

<p>
Упис у
Регистар
научноистраживачких
организација
спроводи се
на основу
акта о испуњености
услова за
обављање
научноистраживачке
делатности
који доноси
Министарство.</p>

<p>
У Регистар
истраживача
уписују се
лица која
имају пребивалиште,
односно
боравиште у
Републици и
која су
стекла звања
истраживача
у складу са
овим законом,
као и лица
која су стекла
звања, у
складу са
законом
којим се
уређује
високо
образовање.</p>

<p>
Упис у
Регистар истраживача
спроводи се
на основу
акта о избору
у звање
истраживача
у складу са
овим законом,
односно на
основу акта о
избору у звање
у складу са
законом
којим се
уређује високо
образовање.</p>

<p>

Облик и начин вођења регистара из става 1. овог члана, као и поступак 
уписа и брисања из тих регистара прописује министар.*</p>

<p>
У Регистру научноистраживачких организација води се евиденција о 
следећим подацима: назив, односно пословно име научноистраживачке организације, 
адреса научноистраживачке организације, матични број, врста научноистраживачке 
организације, облик организовања, односно правна форма, научна област којом се 
научноистраживачка организација бави, број и датум акта о акредитацији 
научноистраживачке организације, датум уписа научноистраживачке организације у 
Регистар научноистраживачких организација и напомене о статусним променама 
научноистраживачке организације, износ средстава којима се на годишњем нивоу 
финансира научноистраживачка организација из средстава буџета Републике Србије 
по свим основама.*</p>
<p>
У Регистру истраживача води се евиденција о следећим подацима: име и 
презиме истраживача, име једног родитеља, пол, јединствени матични број грађана, 
број пасоша за стране држављане, идентификациони број истраживача, научно или 
наставно звање, датум стицања звања и институција у којој је стечено, 
научноистраживачка организација у којој је истраживач запослен и адреса 
пребивалишта, листа научних публикација, патената и техничких решења које је 
истраживач остварио у свом научноистраживачком раду.*</p>
<p>
Регистри из става 1. овог члана део су електронске базе података коју 
води Министарство у складу са овим законом. Подаци из регистара су отворени 
подаци, јавно доступни на интернет презентацији Министарства у машински 
обрадивом облику за коришћење и даље објављивање. Од података из Регистра 
истраживача доступни су јавности сви подаци осим података о полу, јединственом 
матичном броју грађанина и броју пасоша за стране држављане.*</p>

<p>
*Службени
гласник РС,
број 112/2015</p>

<p>
</p>

<p>
Члан 63.</p>

<p>
Министарство образује базе података у оквиру реализације програма 
утврђених у члану 10. овог закона. Ове базе садрже податке о научним резултатима 
истраживача и пројеката који се реализују у оквиру програма, а на основу којих 
се врши евалуација научне успешности и одређује финансирање. У бази истраживача 
ангажованих у реализацији програма утврђених у члану 10. овог закона води се 
евиденција о следећим подацима: име и презиме истраживача, идентификациони број 
истраживача, научно или наставно звање, научноистраживачка организација у којој 
је истраживач запослен, шифре пројеката на којима је истраживач ангажован, 
остварене научне публикације, патенти, техничка решења и сл. У бази пројеката 
који се реализују у оквиру програма води се евиденција о следећим подацима: име 
и презиме, идентификациони број истраживача и звање руководиоца пројекта, 
научноистраживачка организација која је носилац пројекта, апстракт пројекта са 
подацима о научном значају и примењивости истраживања која се спроводе, списак 
научноистраживачких организација и истраживача ангажованих на пројекту (име и 
презиме, научно или наставно звање, идентификациони број истраживача), листа 
научних публикација, патената, техничких решења и сл. остварених током 
реализације пројекта и евиденција о износу средстава на годишњем нивоу којим је 
пројекат финансиран из буџета Републике Србије.*</p>
<p>
Базе података из става 1. овог члана део су електронске базе података 
коју води Министарство, у складу са овим законом. Подаци из база су отворени 
подаци, јавно доступни на интернет презентацији Министарства у машински 
обрадивом облику за коришћење и даље објављивање.*</p>

<p>
*Службени
гласник РС,
број 112/2015</p>

<p>
</p>

<p>
Члан 64.</p>

<p>
Научноистраживачка
организација
која је
уписана у
Регистар
научноистраживачких
организација,
као и
истраживачи
који су уписани
у Регистар
истраживача,
могу учествовати
на конкурсу
за
остваривање
програма од
општег
интереса
утврђених
овим законом.</p>

<p>
</p>

<p>
Члан 65.</p>

<p>
Ако институт
који је
уписан у
Регистар научноистраживачких
организација
престане да
испуњава
неки од
услова
утврђених у
члану 44.
односно 
у члану 46. овог
закона,
директор
института дужан
је да о томе
извести
Министарство,
најкасније у
року од 60 дана
од дана када
је институт
престао да
испуњава
услов.</p>

<p>
Ако директор
института не
поступи у
складу са
ставом 1. овог
члана,
министар
може поднети
управном
одбору
института
захтев за његово
разрешење.</p>

<p>
Ако институт
не испуњава
услове
прописане у
члану 44.
односно у
члану 46. овог
закона,
министар
одређује рок,
најдуже од 120
дана, у коме
институт
треба да
испуни прописане
услове.</p>

<p>
Ако институт
не испуни
услове у року
из става 3.
овог члана,
Министарство
доноси акт о његовом
брисању из
Регистра
научноистраживачких
организација
и раскида
уговор,
односно
уговоре о
финансирању
института.</p>

<p>
Финансирање
одобреног и
започетог
програма,
односно
пројекта
чији је
реализатор
институт
који је
брисан из
Регистра
научноистраживачких
организација
министар
може да
одобри под
условом да матични
научни одбор
позитивно
оцени резултате
реализације
тог програма,
односно пројекта,
и под условом
да друга
научноистраживачка
организација
прихвати
даљу реализацију
започетог
програма,
односно пројекта.</p>

<p>

Из Регистра
научноистраживачких
организација
брише се
научноистраживачка
организација
за коју Одбор
за
акредитацију
донесе
негативну
одлуку о
њеној
акредитацији,
а
Министарство
раскида
уговор,
односно уговоре
о
финансирању
одобреног
програма,
односно пројекта
са том
научноистраживачком
организацијом.</p>

<p>
</p>

<p>
Члан 66.</p>

<p>

Подаци из Регистра научноистраживачких организација и Регистра 
истраживача су отворени подаци, јавно доступни на интернет презентацији 
Министарства у машински обрадивом облику за коришћење и даље објављивање. Од 
података из Регистра истраживача доступни су јавности сви подаци осим података о 
полу, јединственом матичном броју грађанина и броју пасоша за стране држављане.*</p>

<p>
Код употребе
личних
података
примењују се
одредбе
закона којим
се уређује
заштита података
о личности,
ако овим
законом није другачије
одређено.</p>

<p>
*Службени
гласник РС,
број 112/2015</p>

<p>
IX.
ИСТРАЖИВАЧИ </p>

<p>
</p>

<p>
Дефиниција
истраживача </p>

<p>
</p>

<p>
Члан 67.</p>

<p>
Послове
научноистраживачке
делатности
обављају
лица која
испуњавају
услове
прописане
овим законом
(у даљем
тексту:
истраживачи),
као и
наставници и сарадници
високошколских
установа.</p>

<p>
</p>

<p>
Члан 68.</p>

<p>
Истраживач, у
смислу овог
закона, јесте
лице са
најмање
високом
стручном
спремом,
односно са
најмање
завршеним
основним академским
студијама,
које ради на
научноистраживачким
и развојним
пословима и
које је
изабрано у
звање, у
складу са
овим законом.</p>

<p>
</p>

<p>
Звања
истраживача
и
еквиваленција
звања </p>

<p>
</p>

<p>
Члан 69.</p>

<p>
У зависности
од
остварених
резултата у
научноистраживачком
раду, истраживач
може стећи, у
складу са
овим законом,
истраживачко
звање:
истраживач-приправник
и
истраживач-сарадник,
и научно
звање: научни
сарадник,
виши научни
сарадник и
научни
саветник.</p>

<p>
Звања
истраживача
са високом стручном
спремом који
нису
изабрани у
звања из
става 1. овог
члана, а раде
на
истраживачко-развојним
пословима,
имају
објављене научне
и стручне
радове или
остварене
резултате у
истраживачко-развојном
раду или патентом
заштићене
проналаске,
јесу: стручни
сарадник,
виши стручни
сарадник и
стручни саветник.</p>

<p>
Начин
стицања
звања из
става 2. овог
члана уређује
се општим
актом
научноистраживачке
организације.</p>

<p>
</p>

<p>
Члан 70.</p>

<p>
Звање истраживач – приправник стиче кандидат који има завршен други 
степен академских студија који му омогућава упис на докторске академске студије, 
са просечном оценом најмање (8) и има уписане докторске студије. Истраживач – 
приправник бира се на период од три године, без права на реизбор, а звање стиче 
одлуком научног већа института, односно наставно-научног већа факултета, на 
основу извештаја комисије коју је то веће именовало.**</p>
<p>
Звање истраживач – сарадник може стећи кандидат који је у статусу 
студента докторских академских студија, има пријављену тему докторске 
дисертације, а који је претходне степене студија завршио са укупном просечном 
оценом најмање осам (8), бави се научноистраживачким радом и има бар један 
објављен рецензиран научни рад. Истраживач – сарадник бира се на период од 
четири године, без права на реизбор, а звање стиче одлуком научног већа 
института или наставно-научног већа факултета, на основу извештаја комисије коју 
је то веће именовало.**</p>
<p>
Истраживач – сарадник је у обавези да у року утврђеним прописима о 
високом образовању заврши докторске академске студије и има објављене научне 
радове.**</p>

<p>
Брисан је ранији став 4. (види члан 30. Закона - 112/2015-49)</p>

<p>
Звање научни
сарадник
може стећи
истраживач
који има
академски,
односно
научни назив
доктора
наука и објављене
и
рецензиране 
научне
радове и
друге
научноистраживачке
резултате у
следећим
категоријама*: 1)
монографије;
2) поглавља у
књигама,
односно чланке
у тематским
зборницима
радова; 3)
научне
чланке у
часописима 
међународног
и*
водећег
националног
ранга; 4)
техничка
решења; 5)
патенте; 6)
научне
радове
саопштене на
научним
скуповима,
објављене у
целини или изводима;
7) научне
критике и
полемике,
приказе,
преводе,
односно лексикографаске
одреднице, и
који укупним
научним
радом
показује да
је
оспособљен за
самосталан
научноистраживачки
рад. </p>

<p>
Звање виши
научни
сарадник
може стећи истраживач
који има
академски,
односно научни
назив
доктора
наука и
објављене и
рецензиране
научне
радове и
друге
научноистраживачке
резултате у
следећим
категоријама:
1) монографије
међународног
и водећег
националног
ранга; 2)
поглавља у
књигама,
односно чланке
у тематским
зборницима
радова
међународног
и водећег
националног
ранга; 3)
научне чланке
у часописима
водећег
међународног
и водећег
националног
ранга; 4)
техничка
решења; 5)
патенте; 6)
научне
радове
саопштене на
научним
скуповима
међународног
и водећег националног
ранга,
објављене у
целини или
изводима; 7)
научне
критике и
полемике,
приказе,
преводе,
односно
лексикографске
одреднице, и
који
квалитетом
научноистраживачког
рада
доприноси
развоју
одговарајуће
научне
области; 8) да
има
цитираност,
међународну
сарадњу,
руковођење
пројектима*,

подпројектима или пројектним задацима** .*</p>

<p>
Звање
научног
саветника
може стећи истраживач
који има
академски,
односно научни
назив
доктора
наука и
објављене и
рецензиране
научне
радове и
друге
научноистраживачке
резултате у
следећим
категоријама:
1)
монографије
међународног
и водећег
међународног
ранга; 2)
поглавља у
књигама, односно
чланке у
тематским
зборницима
радова
међународног
и водећег
међународног
ранга; 3)
научне
чланке у
часописима
међународног
и водећег
међународног
ранга; 4) техничка
решења; 5)
патенте; 6)
научне
радове саопштене
на научним
скуповима
међународног
и водећег
националног
ранга,
објављене у
целини или
изводима; 7)
научне
критике и полемике,
приказе,
преводе,
односно
лексикографске
одреднице, и
који је
квалитетом
научноистраживачког
рада
остварио
значајан
утицај на
развој
одговарајуће
научне
области; 8) да
има
цитираност,
међународну
сарадњу, руковођење
пројектима*

или подпројектима** и
учешће у
извођењу магистарских
теза или
докторских
дисертација.*</p>

<p>
Избор у
научна и
истраживачка
звања, као и реизбор
у звање врши
се у складу
са овим
законом и
актом о
поступку,
начину вредновања
и
квантитативном
исказивању
научноистраживачких
резултата
који доноси
министар, уз
претходно
мишљење Националног
савета.*</p>

<p>
Актом 
из
става 7.** овог
члана за
сваку научну област
детаљно се
утврђују
врста, минимум,
квантитативно
изражених
резултата и
критеријуми
за оцену
квалитета
научноистраживачког
рада, који су
потребни за стицање
звања,
односно
реизбор у
звање.</p>

<p>
*Службени
гласник РС,
број 18/2010</p>

<p>

**Службени
гласник РС,
број 112/2015</p>

<p>
Члан 71.</p>

<p>
У обављању
послова
научноистраживачке
делатности,
звања
утврђена
законом
којим се уређује
област
високог
образовања
одговарају
звањима
утврђеним
овим законом,
и то: звање
сарадник у
настави –
звању
истраживач-приправник;
звање
асистент –
звању
истраживач-сарадник;
звање доцент
– звању
научни сарадник;
звање
ванредни
професор –
звању виши
научни
сарадник и
звање
редовни
професор –
звању научни
саветник.</p>

<p>
</p>

<p>
Поступак
избора у
научна,
односно
истраживачка
звања </p>

<p>
</p>

<p>
Члан 72.</p>

<p>

Свако лице
које сматра
да испуњава
услове прописане
овим законом
може поднети
захтев
научноистраживачкој
организацији
која има
компетентно
научно,
односно
наставно-научно
веће за
утврђивање
предлога за стицање
научног или
истраживачког
звања, а
истраживачи
запослени у
институту
или на
факултету
захтев
подносе,
искључиво, на
том институту
или
факултету.
Изузетно,
истраживач
може поднети
захтев и
другом
институту,
односно
факултету,
ако институт,
односно
факултет где
је
истраживач
запослен
нема компетентно
научно,
односно
наставно-научно
веће за
област
кандидата, уз
образложено
мишљење научног,
односно
наставно-научног
већа института
или
факултета
где је
истраживач
запослен.*</p>

<p>
Поступак за
избор у
научно,
односно
истраживачко
звање покреће* и
научно веће у
научноистраживачкој
организацији
у којој је
кандидат за
избор у звање
запослен.</p>

<p>

Поступак
избора у
научно,
односно
истраживачко
звање
покреће се у
року од 30 дана
од дана
подношења
захтева за
избор у
научноистраживачко
звање.</p>

<p>
Захтев за
избор у
научно,
односно
истраживачко
звање може
поднети и
лице које у
моменту
подношења
захтева није
запослено у
научноистраживачкој
организацији.</p>

<p>
Брисан
је став 5. (види
члан 27. Закона –
18/2010-82)</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Поступак
избора у
научна звања </p>

<p>
</p>

<p>
Члан 73.</p>

<p>
Ради
спровођења
поступка за
стицање научног
звања, научно
веће,
приликом
покретања
поступка за
избор у звање,
образује
комисију од
најмање три
члана који
имају научно
звање у
научној
области у
којој
кандидат
стиче звање.</p>

<p>
Чланови
комисије не
могу бити у
нижем звању
од звања у
које се бира
кандидат.</p>

<p>
</p>

<p>
Члан 74.</p>

<p>
Научно веће
научноистраживачке
организације
које
утврђује
предлог за
избор у
научно звање
дужно је да
утврди
предлог о
стицању научног
звања у року 90
дана од дана
када је на седници
научног већа
покренут
поступак за избор
у научно
звање.</p>

<p>
</p>

<p>
Члан 75.</p>

<p>
Комисија је
дужна да у
року од 30 дана
од дана када
је образована
поднесе
научном већу
извештај.</p>

<p>
</p>

<p>
Члан 76.</p>

<p>

Извештај комисије садржи: име и презиме кандидата за избор у научно 
звање, податке о садашњем и претходном запослењу, преглед стручног и научног 
рада, оцену научног и стручног рада кандидата за претходни изборни период, оцену 
о томе да ли су испуњени услови за стицање научног звања, као и предлог научном 
већу за одлучивање.*</p>

<p>
Извештај
комисије
учиниће се
доступним јавности
на начин
утврђен
општим актом
научноистраживачке
организације,
најмање 30 дана
пре доношења
одлуке научног
већа.</p>

<p>

*Службени гласник РС, број 112/2015</p>
<p>
</p>

<p>
Члан 77.</p>

<p>
Право да
одлучују о
стицању
научног звања
имају
истраживачи
који су у
истом или вишем
научном
звању у
односу на
звање у које
се бира
кандидат.</p>

<p>
Одлуку о
предлогу за
избор у
научно звање доноси
научно веће
већином од
укупног броја
чланова
научног већа
који имају
право да одлучују
о избору у
научно звање.</p>

<p>
Брисан
је став 3. (види
члан 28. Закона –
18/2010-82)</p>

<p>
</p>

<p>
Члан 78.</p>

<p>
Одлуку о
предлогу за
избор у
научно звање,
са
одговарајућом
документацијом,
научно веће
доставља
одговарајућем
матичном
научном
одбору и
Комисији.</p>

<p>
Матични
научни одбор
је дужан да
достави Комисији
мишљење о
избору у
звање
кандидата у
року од 30 дана
од дана
пријема
предлога одлуке
са
документацијом,
а Комисија је
дужна да
донесе
одлуку у року
од 60 дана од дана
пријема
предлога
одлуке са
документацијом.</p>

<p>
</p>

<p>
Члан 79.</p>

<p>
Брисан
је (види члан 29.
Закона – 18/2010-82)</p>

<p>
</p>

<p>
Поступак
избора у
истраживачка
звања </p>

<p>
</p>

<p>
Члан 80.</p>

<p>
Ради
спровођења
поступка за
стицање звања
истраживач-сарадник,
научно веће,
приликом
покретања
поступка за
избор у
звање,
образује
комисију од
најмање три
члана који
имају научно
звање у научној
области у
којој
кандидат
стиче звање.</p>

<p>
Комисија је
дужна да у
року од 30 дана
од дана када
је
образована
поднесе
научном већу
извештај.</p>

<p>
</p>

<p>
Члан 81.</p>

<p>

Извештај комисије садржи: име и презиме кандидата за избор у 
истраживачко звање, податке о садашњем и претходном запослењу, преглед стручног 
и научног рада, оцену стручног и научног рада кандидата за претходни изборни 
период, оцену о томе да ли су испуњени услови за стицање истраживачког звања, 
као и предлог научном већу за одлучивање.*</p>

<p>
Извештај
комисије
учиниће се
доступним
јавности на
начин
утврђен
општим актом
научноистраживачке
организације,
најмање 30
дана пре доношења
одлуке
научног већа.</p>

<p>

*Службени гласник РС, број 112/2015</p>
<p>
</p>

<p>
</p>

<p>
Члан 82.</p>

<p>
Одлуку о
избору у
звање
истраживач-сарадник
доноси
научно веће
већином од
укупног броја
чланова
научног већа.</p>

<p>
</p>

<p>
Члан 83.</p>

<p>
Научно веће
дужно је да
донесе
одлуку о стицању
звања
истраживач-сарадник
у року од 90
дана од дана
када је на
седници
научног већа
покренут
поступак за
избор у то
звање.</p>

<p>
Уколико
научно веће
не донесе
одлуку о стицању
звања
истраживач-сарадник
у року из
става 1. овог
члана, лице
које се бира
у звање може
у року од 15
дана да
поднесе
приговор
надлежном
матичном
научном
одбору.</p>

<p>
Надлежни
матични
научни одбор
је дужан да у
року од 30 дана
од пријема
приговора
прихвати, или
одбије
приговор.</p>

<p>
Ако надлежни
матични
научни одбор
прихвати
приговор,
образује
комисију
која понавља
поступак
избора у
звање.</p>

<p>
Надлежни
матични
научни одбор
доноси коначну
одлуку о
стицању
звања
истраживач-сарадник
из става 2.
овог члана,
најкасније 90
дана од дана
пријема
приговора.</p>

<p>
</p>

<p>
Члан 84.</p>

<p>
Сваке године,
научно веће
научноистраживачке
организације
оцењује рад
истраживача-приправника
и
истраживача-сарадника,
на основу
извештаја
ментора о
успешности истраживача
на студијама
и у научном
раду.</p>

<p>
</p>

<p>
Члан 85.</p>

<p>
Избором у
научно,
односно
истраживачко
звање,
истраживач
стиче право
уписа у Регистар
истраживача.</p>

<p>
</p>

<p>
Трајање
звања и
поступак
реизбора </p>

<p>
</p>

<p>
Члан 86.</p>

<p>
Звање научног сарадника и вишег научног сарадника стиче се за период од 
пет година, без ограничења броја реизбора, а звање научног саветника је 
трајно.**</p>
<p>
Реизбор је поступак поновног стицања истог звања за кандидате који нису 
стекли више научно звање. Ближи услови за реизбор, као и поступак реизбора 
уређују се актом о поступку и начину вредновања, и квантитативном исказивању 
научноистраживачких резултата истраживача који доноси министар.**</p>

<p>
Брисани су ранији ст. 3. и 4. (види члан 33. Закона - 112/2015-49)</p>

<p>
Ако
истраживач у
звању
научног
сарадника* и**
вишег
научног
сарадника и*,**
не буде
реизабран у
одговарајуће
звање,*,**
распоређује
се на
упражњено
радно место
које
одговара
његовој
стручној
спреми, у
складу са
општим актом
института, а
ако таквог
радног места
нема,
истраживачу
престаје
радни однос у
институту.*</p>

<p>
Стечена
научна,
односно
истраживачка
звања
престају да
важе избором
у више звање
или одузимањем
звања. </p>

<p>
*Службени
гласник РС,
број 18/2010</p>

<p>

**Службени
гласник РС,
број 112/2015</p>

<p>
</p>

<p>
Члан 87.</p>

<p>
Истраживач
са научним,
односно
истраживачким
звањем, или
научноистраживачка
организација
у којој је
истраживач
запослен, покрећу
поступак за
стицање
вишег звања,
односно
реизбора,
шест месеци

пре истека периода на који су бирани у одређено звање*.</p>

<p>
Поступак за
стицање
вишег звања
може се покренути
и раније, на
образложен
захтев научноистраживачке
организације
или истраживача.</p>

<p>
*Службени
гласник РС,
број 112/2015</p>
<p>
</p>

<p>
Члан 88.</p>

<p>
Научно, односно истраживачко звање може се одузети:*</p>
<p>
1) ако се сазнају нове чињенице, односно појаве докази из којих 
произлази да у тренутку избора у звање кандидат није испуњавао услове прописане 
овим законом и актом о поступку и начину вредновања и квантитативном исказивању 
научноистраживачких резултата истраживача који је био на снази у моменту избора 
у звање;*</p>
<p>
2) ако се утврди да научни радови на основу којих је кандидат изабран у 
звање представљају плагијат или садрже другу врсту етичких огрешења (радови су 
погрешни, а нису дате накнадне исправке и др.).*</p>
<p>
Поступак одузимања научног звања спроводи Комисија за стицање научних 
звања, а поступак одузимања истраживачког звања спроводи надлежни матични научни 
одбор (у даљем тексту: надлежна тела).*</p>
<p>
Поступак одузимања истраживачког, односно научног звања може покренути 
научно веће института, односно наставно-научно веће факултета, као и лице које 
има докторат наука и лице које има истраживачко, односно научно звање.*</p>
<p>
Поступак из става 3. овог члана покреће се подношењем образложеног 
захтева Одбору за етику у науци, са приложеним доказима и документацијом којима 
се поткрепљују чињенице за одузимање звања.*</p>
<p>
Ако Одбор за етику у науци утврди да постоје релевантне чињенице из 
става 1. тач 1) и 2) овог члана за одузимање звања, доноси закључак о спровођењу 
поступка за одузимање звања, а образложени захтев, са документацијом, као и 
закључак о спровођењу поступка за одузимање звања прослеђује Комисији за стицање 
научног звања, односно надлежном матичном научном одбору, у зависности да ли је 
поступак покренут за одузимање научног или истраживачког звања.*</p>
<p>
Надлежна тела из става 2. овог члана, дужна су да у року од 60 дана од 
дана пријема Закључка Одбора за етику у науци о покретању поступка за одузимање 
звања и образложеног захтева, са доказима и документацијом, донесу одговарајућу 
одлуку. Одлука може бити позитивна којом се усваја захтев за одузимање звања или 
негативна којом се захтев за одузимање звања одбија као неоснован. Одлука 
надлежних тела из става 2. овог члана доставља се подносиоцу предлога захтева за 
одузимање звања и Одбору за етику у науци.*</p>
<p>
Одлука о одузимању звања коју донесу надлежна тела из става 2. овог 
члана је коначна, а против те одлуке лице коме је одузето звање може покренути 
управни спор у року од 15 дана од дана пријема одлуке.*</p>
<p>
Ако се донесе коначна одлука о одузимању звања, даном коначности одлуке, 
лице коме је одузето звање брише се из Регистра истраживача и престаје му право 
на пројектно финансирање по основу научноистраживачког рада, и распоређује се на 
упражњено радно место које одговара његовој стручној спреми, у складу са општим 
актом института, а ако таквог радног места нема, престаје му радни однос у 
институту.*</p>
<p>
*Службени
гласник РС,
број 112/2015</p>
<p>
</p>
<p>
Одбор за етику у науци*</p>
<p>
*Службени гласник РС, број 112/2015</p>
<p>
</p>
<p>
Члан 88а*</p>
<p>
Национални савет доноси Кодекс понашања у научноистраживачком раду (у 
даљем тексту: Кодекс).*</p>
<p>
Кодекс дефинише принципе интегритета у научноистраживачком раду у циљу 
очувања достојанства професије, развијања и унапређивања морално-етичких 
вредности, заштите вредности знања и уважавања и подизања свести о одговорности 
истраживача у научноистраживачком раду, уз поштовање принципа академске 
честитости.*</p>
<p>
Ради праћења и спровођења норми Кодекса из става 1. овог члана, 
Министарство образује Одбор за етику у науци.*</p>
<p>
Одбор за етику у науци има председника и 12 чланова, из реда истраживача 
у звању научног саветника и редовног професора универзитета и академика.*</p>
<p>
Чланове Одбора за етику у науци именује и разрешава министар.*</p>
<p>
У Одбор за етику у науци министар именује: шест чланова на предлог 
Заједнице института Србије, шест чланова на предлог Конференције универзитета 
Србије, а једног члана предлаже Српска академија наука и уметности.*</p>
<p>
Одбор за етику у науци има председника кога бира из реда својих чланова, 
у складу са пословником о свом раду.*</p>
<p>
Мандат председника и чланова Одбора за етику у науци траје четири 
године, са могућношћу још једног избора.*</p>
<p>
Председник и члан Одбора за етику у науци може бити разрешен и пре 
истека мандата, и то: на лични захтев, на образложени захтев овлашћеног 
предлагача или образложени захтев већине од укупног броја чланова Одбора за 
етику у науци.*</p>
<p>
Одбор за етику у науци доноси пословник о раду којим се уређује поступак 
и начин одлучивања у случају нарушавања правила добре научне праксе, утврђене 
Кодексом из става 1. овог члана, као и друга питања од значаја за рад Одбора за 
етику у науци.*</p>
<p>
Члановима Одбора за етику у науци не припада накнада за рад.*</p>
<p>
*Службени гласник РС, број 112/2015</p>
<p>
</p>
<p>
Члан 88б*</p>
<p>
Одбор за етику у науци, кад утврди да истраживач крши правила и норме 
Кодекса понашања у научноистраживачком раду, овлашћен је дa:*</p>
<p>
1) изриче јавну опомену;*</p>
<p>
2) доноси закључак о покретању поступка за одузимање истраживачког, 
односно научног звања, по захтеву научног већа института, односно 
наставно-научног већа факултета и лица која имају докторат наука или 
истраживачко, односно научно звање;*</p>
<p>
3) предложи забрану учешћа у раду тела која су задужена за старање о 
квалитету научноистраживачког рада (Национални савет за научни и технолошки 
развој, Комисија за стицање научних звања, Одбор за акредитацију 
научноистраживачких организација и матични научни одбори);*</p>
<p>
4) предложи забрану коришћења средстава за науку и истраживање 
опредељена према прописима о научноистраживачкој делатности на пројектима 
Министарства, за период од пет година.*</p>
<p>
Коначну одлуку о предлозима Одбора за етику у науци из става 1. тач. 3) 
и 4) овог члана доноси Министарство.*</p>
<p>
*Службени гласник РС, број 112/2015</p>
<p>
</p>

<p>
</p>

<p>
Учешће
истраживача
у настави </p>

<p>
</p>

<p>
Члан 89.</p>

<p>
Истраживач у
научном
звању који је
запослен у
институту
може
учествовати
у извођењу
наставе,
испитивати
студенте на
испитима,
бити члан
комисије за
припрему
извештаја за
избор
наставника,
ментор, као и
члан комисије
за оцену и
одбрану
магистарске
тезе, односно
завршног
рада и
докторске
дисертације,
у складу са
законом
којим се
уређује
високо
образовање.</p>

<p>
</p>

<p>
</p>

<p>
Брисани
су наслов
изнад члана 90.
и члан 90. 
(види
члан 31. Закона –
18/2010-82)</p>

<p>
</p>

<p>
X.
ПРАВА И
ОБАВЕЗЕ
ЗАПОСЛЕНИХ У
ИНСТИТУТУ И ЦЕНТРУ
ИЗУЗЕТНИХ
ВРЕДНОСТИ*</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Запослени
у институту и
центру
изузетних вредности*</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Члан 91.</p>

<p>
Запослени у
научном,
истраживачко-развојном
и*

институту од националног значаја** и
центру изузетних
вредности са
својством
правног лица
(у даљем
тексту:
центар изузетних
вредности), у
смислу овог
закона, јесу:
истраживачи
и помоћно
особље.*</p>

<p>
Помоћно
особље
института и
центра
изузетних
вредности*
чине лица
која
обављају
стручне,
административне
и техничке
послове.</p>

<p>

У погледу
права,
обавеза и
одговорности
запослених у
институту 
и
центру
изузетних
вредности*
примењује се
закон којим
се уређује
рад, ако овим
законом није
друкчије
уређено.</p>

<p>
*Службени
гласник РС,
број 18/2010</p>
<p>
**Службени гласник РС, број 112/2015</p>

<p>
</p>

<p>
Заснивање
радног
односа</p>

<p>
</p>

<p>
Члан 92.</p>

<p>
Истраживачи
и помоћно
особље
заснивају
радни однос у
научном
институту,
истраживачко-развојном
институту,*


институту од националног значаја** (у
даљем тексту:
институт) и
центру
изузетних
вредности, у
складу са
законом
којим се уређује
рад.*</p>

<p>
Истраживачи
у научним,
наставним и
истраживачким
звањима могу
да заснују
радни однос у
институту на
неодређено
или одређено
време, са
пуним радним
временом.*</p>

<p>
Истраживачи
у научним,
истраживачким
и стручним
звањима
распоређују
се на одговарајућа
научна,
истраживачка
и стручна радна
места.*</p>

<p>
Научна радна
места у
институту и
центру
изузетних
вредности
јесу: научни
сарадник,
виши научни
сарадник и
научни
саветник, а
истраживачка
радна места
су:
истраживач-приправник
и
истраживач-сарадник.*</p>

<p>
Стручна
радна места у
институту и
центру
изузетних
вредности
јесу: стручни
сарадник,
виши стручни
сарадник и
стручни
саветник.*</p>

<p>
Са
истраживачима
у научним,
односно у истраживачким
звањима,
изабраним на
радна места
из става 3.
овог члана,
закључује се
уговор о
раду, с
обавезом
спровођења
поновног
избора
(реизбора)
или
унапређења у
више звање, у
роковима за
које се
одговарајуће
научно,
односно
истраживачко
звање стиче, осим
за звање
научног
саветника.*</p>

<p>
Унутрашња
организација,
врста и број
радних места
на којима се
распоређују
запослени у
институту и
центру
изузетних
вредности,
као и начин и
поступак
заснивања
радног односа,
уређују се
општим актом
института,
односно
општим актом
центра
изузетних
вредности.*</p>

<p>
*Службени
гласник РС,
број 18/2010</p>
<p>
**Службени гласник РС, број 112/2015</p>
<p>
</p>

<p>
</p>

<p>
Престанак
радног
односа
истраживача </p>

<p>
</p>

<p>
Члан 93.</p>

<p>
Истраживачу
у институту и
у центру изузетних
вредности,
радни однос
престаје по сили
закона када
наврши 65
година
живота и најмање
15 година
стажа
осигурања.*</p>

<p>
Истраживачу из става 1. овог члана у звању научног саветника који је у 
току радне каријере постигао врхунске међународно признате научне резултате и у 
последњих пет година рангиран је у највише категорије истраживача, према 
критеријумима Министарства, на предлог научног већа може бити продужен радни 
однос до навршених 67 година живота, уз претходно прибављено мишљење надлежног 
матичног научног одбора.**</p>
<p>
Одлуку о продужењу радног односа истраживача из става 2. овог члана 
доноси директор института, а одлуку о продужетку радног односа истраживача који 
је на дужности директора института доноси управни одбор института, на основу 
претходно прибављеног мишљења надлежног матичног научног одбора.**</p>

<p>
Истраживач у
научном,
односно
наставном
звању коме је
престао
радни однос
због одласка
у пензију
задржава
звање које је
имао у
тренутку
пензионисања.*</p>

<p>
*Службени
гласник РС,
број 18/2010</p>

<p>

**Службени
гласник РС,
број 112/2015</p>

<p>
</p>

<p>
Мировање
радног
односа и
плаћено
одсуство
истраживача </p>

<p>
</p>

<p>
Члан 94.</p>

<p>
У време
породиљског
одсуства,
боловања дужег
од три
месеца,
служења
војног рока,
обављања
јавне
функције,
стручног
усавршавања,
као и у
другим
случајевима
када истраживач
из
оправданих
разлога није
у могућности
да се бави
научноистраживачким
радом, рокови
за избор у
више звање и
радни однос
мирују и неће
се
урачунавати
у рок за
избор,
односно
реизбор.</p>

<p>
</p>

<p>
Члан 95.</p>

<p>
Истраживачу
у научном
звању и
истраживачу-сараднику,
после
проведених
пет, односно три
године рада у
институту,
може се
одобрити
плаћено
одсуство у
трајању до
једне године
ради
стручног и
научног
усавршавања
у иностранству
или писања
монографије,
у складу са
статутом
института.</p>

<p>
</p>

<p>
XI.
ФИНАНСИРАЊЕ
НАУЧНОИСТРАЖИВАЧКЕ
ДЕЛАТНОСТИ </p>

<p>
</p>

<p>
Извори
финансирања </p>

<p>
</p>

<p>
Члан 96.</p>

<p>
Средства за
финансирање
научноистраживачке
делатности
обезбеђују
се из:</p>

<p>
1) средстава
оснивача; </p>

<p>
2) буџета
Републике;</p>

<p>
3) буџета
аутономне
покрајине и
јединица локалне
самоуправе; </p>

<p>
4) средстава
привредних
друштава,
удружења и
других
организација;
</p>

<p>
5) сопствених
прихода
научноистраживачких
организација;</p>

<p>
6) средстава
домаћих
фондова и
задужбина, 
и поклона
правних и
физичких
лица;</p>

<p>
7) средстава
страних
фондација,
правних и физичких
лица, и
донација;</p>

<p>
8) других
извора, под
условом да се
не угрожава аутономија
и
достојанство
научноистраживачког
рада.</p>

<p>
Брисан је
став 2. (види
члан 37. Закона
-18/2010-82)</p>

<p>
</p>

<p>
Финансирање
програма од
општег
интереса за
Републику </p>

<p>
</p>

<p>
Члан 97.</p>

<p>
Средства за
финасирање
програма од општег
интереса за
Републику,
утврђених у члану
10. овог закона,
обезбеђују
се у буџету Републике.</p>

<p>
У
суфинансирању
програма
утврђених у
члану 10. овог
закона могу
учествовати
аутономне
покрајине,
јединице
локалне
самоуправе и
друга правна
и физичка лица.</p>

<p>
</p>

<p>
Пројектно
финансирање </p>

<p>
</p>

<p>
Члан 98.</p>

<p>

Програм основних истраживања и усмерених основних истраживања, Програм 
истраживања у области технолошког развоја, Програм трансфера знања и технологија 
и подстицања примене резултата научноистраживачког рада и Програм дугорочних 
истраживања од националног и стратешког интереса за Републику Србију финансирају 
се путем пројектног финансирања.*</p>

<p>
Пројектно
финансирање
је
финансирање
извршилаца
истраживања
и примењује
се за све
врсте
истраживања.</p>

<p>

Пројектно финансирање обухвата финансирање научноистраживачког рада 
истраживача и финансирање директних материјалних трошкова истраживања, с тим што 
од укупних средстава за реализацију пројекта најмање 20% мора бити опредељено за 
финансирање директних материјалних трошкова истраживања.*</p>

<p>
Ради
реализације
истраживачких
и развојних
пројеката, из
буџета
Републике
дају се неповратна
средства
научноистраживачким
организацијама,
осим ако
посебним
уговором,
којим се
уређују
међусобна
права и обавезе
извршилаца
пројеката и
Министарства,
није друкчије
одређено.</p>

<p>

Финансирање програма из става 1. овог члана врши се у складу са актом о 
њиховом избору, вредновању и финансирању који доноси министар, за сваки нови 
циклус истраживања.*</p>

<p>
Брисани су ранији ст. 6. и 7. (види члан 40. Закона - 112/2015-49)</p>

<p>
*Службени
гласник РС,
број 112/2015</p>

<p>
</p>

<p>
Брисани
су наслов
изнад члана 99.
и чл. 99. и 100. 
(види
члан 39. Закона
18/2010-82)</p>

<p>
</p>

<p>
Финансирање
институција
од
националног значаја
</p>

<p>
</p>

<p>
Члан 101.</p>

<p>
Средства за
рад и
реализацију
Програма научноистраживачког
рада Српске
академије
наука и
уметности,
Програма
научноистраживачког
рада Матице
српске, као и
института
чији је
оснивач
Српска
академија
наука и
уметности,
обезбеђују
се у буџету
Републике.</p>

<p>
Организације
из става 1.
овог члана
могу учествовати
у
остваривању
и других
програма од
општег
интереса
утврђених
овим законом.</p>

<p>
</p>

<p>
Финансирање
центара
изузетних
вредности </p>

<p>
</p>

<p>
Члан 102.</p>

<p>

Финансирање научноистраживачког рада центра изузетних вредности врши се 
у складу са актом о критеријумима и мерилима за додељивање, потврђивање и 
финансирање центра изузетних вредности који доноси Национални савет.*</p>

<p>
Центар
изузетних
вредности
реализује пројекте
у оквиру
програма
утврђеног у
члану 10. тачка 5)
овог закона,
у складу са
уговором који
закључи са
Министарством.</p>

<p>
Уговором из
става 2. овог
члана
уређују се међусобна
права и
обавезе
између
Министарства
и центра
изузетних
вредности,
односно
његовог
оснивача.</p>

<p>
*Службени
гласник РС,
број 112/2015</p>

<p>
</p>

<p>
Брисани
су наслов
изнад члана 103.
и члан 103. 
(види
члан 41. Закона
18/2010-82)</p>

<p>
</p>

<p>
Поступак,
услови и
начин
реализације
програма од
општег
интереса за
Републику </p>

<p>
</p>

<p>
Члан 104.</p>

<p>

За финансијска средства из буџета Републике намењена реализацији 
програма од општег интереса утврђених у члану 2. овог закона конкуришу, под 
једнаким условима, научноистраживачке организације које су уписане у Регистар 
научноистраживачких организација. Истраживачко-развојни центри и иновациони 
центри који су основани и обављају делатност у складу са законом којим се 
уређује иновациона делатност могу конкурисати за све програме од општег 
интереса, осим за Програм дугорочних истраживања од националног и стратешког 
значаја за Републику Србију. За реализацију Програма основних истраживања и 
усмерених основних истраживања истраживачко-развојни центри и иновациони центри 
могу да конкуришу као учесници на пројектима који имају за исход резултате из 
области иновационе делатности.*</p>

<p>
За
финансијска
средства из
буџета
Републике
намењена
реализацији
програма од
општег
интереса
утврђених у
члану 10. тачка 10)
овог закона
могу
конкурисати

лица која су завршила основне академске студије и мастер академске 
студије, као и интегрисане студије и која су уписала докторске академске 
студије*,
као и ученици
завршних
разреда
средње школе
који су освојили
једно од прва
три места на
међународним
олимпијадама
знања.</p>

<p>

За финансијска средства из буџета Републике намењена реализацији 
програма од општег интереса утврђених у члану 2. тачка 14) овог закона могу 
конкурисати научноистраживачке организације које су уписане у Регистар 
научноистраживачких организација, издавачке организације, научна и 
научно-стручна друштва, у сарадњи са научноистраживачким организацијама. За 
програм утврђен у тачки 15) могу конкурисати научна и научно-стручна друштва 
која промовишу и популаризују науку и старају се о очувању научне и технолошке 
баштине, као и специјализоване организације и удружења која се баве додатним 
образовањем и усавршавањем талентованих ученика и студената за бављење 
научноистраживачким радом.*</p>

<p>
*Службени
гласник РС,
број 112/2015</p>

<p>
</p>

<p>
Члан 105.</p>

<p>
Финансирање,
односно
учешће у
суфинансирању
програма од
општег
интереса,
утврђених у
члану 10. овог закона

*,
врши се у
складу са
посебним
актом за сваки
програм
појединачно.</p>

<p>
Акт из става 1.
овог члана
доноси
министар.*</p>

<p>
*Службени
гласник РС,
број 18/2010</p>

<p>
</p>

<p>
Члан 106.</p>

<p>
За
остваривање
програма од
општег
интереса
утврђених у
члану 10. овог
закона, као и
за
остваривање
посебних
програма и
пројеката,
Министарство
расписује
конкурс.</p>

<p>
Конкурсом се
утврђују: рок
за подношење
пријаве,
услови и
време за
остваривање
програма,
односно
пројекта, као
и друга
питања од
значаја за
спровођење
конкурса.</p>

<p>
Право да се
пријаве на
конкурс
имају
организације
и лица из
члана 104. овог
закона.</p>

<p>
</p>

<p>
Члан 107.</p>

<p>
Организација
из члана 104. ст. 1.
и 3. овог
закона, којој
је одобрено
остваривање
програма, односно
пројекта,
закључује са
Министарством
уговор о
њиховом
остваривању,
којим се
уређују
међусобна
права и обавезе.</p>

<p>
Са лицем из
члана 104. став 2.
овог закона,
Министарство
закључује
уговор о
међусобним
правима и
обавезама.</p>

<p>
Министарство
врши надзор
над
наменским коришћењем
средстава и
раскида
уговор ако утврди
ненаменско
коришћење
буџетских
средстава.</p>

<p>
</p>

<p>
Својинска
права на
резултатима
истраживања*</p>

<p>
*Службени
гласник РС,
број 18/2010</p>

<p>
</p>

<p>
Члан
107а*</p>

<p>
Резултати
истраживања
који су
настали из
програма и
пројеката
који су
финансирани
средствима
из буџета
Републике
Србије, припадају
реализатору
истраживања,
односно
организацији
из* члана 30.**
овог закона
(у даљем
тексту:
реализатор
истраживања).*</p>

<p>
Резултати
истраживања
из става 1.
овог члана
обухватају
сва
материјална
и нематеријална
добра која су
проистекла
из програма и
пројеката
који су
финансирани
средствима из
буџета
Републике
Србије. *</p>

<p>
*Службени
гласник РС,
број 18/2010</p>
<p>
**Службени гласник РС, број 112/2015</p>

<p>
</p>

<p>
Члан
107б*</p>

<p>
Када је
резултат
истраживања
финансиран
средствима
из буџета
Републике
Србије, у
виду
проналаска
(патент и
мали патент),
право на заштиту
проналаска,
односно
право на
стицање патента
и малог
патента има
организација
из члана 11.
овог закона
као
реализатор
истраживања,
а истраживач
као
проналазач
има право да
у том
својству
буде наведен
у пријави за
признавање
патента,
списима,
регистрима,
исправама и
публикацијама
о
проналаску.*</p>

<p>
Уколико је
патент или
мали патент
економски
искоришћаван,
проналазач
из става 1. овог
члана има
право на
накнаду у
износу од најмање
50% од добити
коју је
реализатор
истраживања
остварио
искоришћавањем
патента,
односно
малог
патента.*</p>

<p>
Када је више
учесника у
пројекту
створило
проналазак,
њихово
учешће у
добити зависи
од
појединачног
доприноса у
стварању проналаска,
а ако се
појединачни
доприноси не
могу
утврдити,
тада сви
проналазачи
имају право
на подједнаке
делове.*</p>

<p>
*Службени
гласник РС,
број 18/2010</p>

<p>
</p>

<p>
Члан
107в*</p>

<p>
Сваки
учесник у
пројекту
који створи проналазак
дужан је да
одмах по
настанку проналаска
реализатору
истраживања
поднесе
писмени
извештај којим
га
обавештава о
проналаску.*</p>

<p>
Реализатор
истраживања
је дужан да у
року од 60 дана
од дана пријема
извештаја из
става 1. овог
члана испита
могућност
економског
искоришћавања
проналаска и
оправданост
заштите
проналаска
патентом,
односно
малим
патентом.*</p>

<p>
Рок из става 2.
овог члана
може се
продужити у
сагласности
са
проналазачем.*</p>

<p>
Ако на основу
анализе из
става 2. овог
члана
реализатор
истраживања
у роковима из
ст. 2. и 3. овог
члана донесе
одлуку да
поднесе пријаву
патента,
односно
малог
патента, дужан
је да о томе
писмено
обавести
проналазача.*</p>

<p>
Учесник у
пројекту
који створи
проналазак
који је у
директној
вези са
пројектом нема
право да исти
објави, нити
да га на било
који други
начин учини
доступним
јавности док
реализатор
пројекта не
поднесе пријаву
патента,
односно
малог
патента.*</p>

<p>
Ако
реализатор
истраживања
у роковима из
ст. 2. и 3. овог
члана не
обавести
проналазача
да има намеру
да поднесе
пријаву
патента, односно
малог
патента, или
га обавести
да не жели да
поднесе
такву
пријаву,
проналазач
има право да
поднесе
пријаву
патента, односно
малог
патента на
своје име.*</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
Члан 108.</p>

<p>
Организација
из члана 104.
став 1. овог
закона, којој
је одобрено
остваривање
програма, односно
пројекта,
дужна је да
на захтев
Министарства
поднесе
извештај о
остваривању програма,
односно
пројекта
најмање
једном
годишње.</p>

<p>
Ако
организација
из члана 104.
став 1. овог
закона, на
захтев
Министарства
не поднесе
извештај о
остваривању
програма,
односно пројекта,
Министарство
раскида
уговор о финансирању
тог програма,
односно пројекта.</p>

<p>
</p>

<p>
Суфинансирање
програма и
пројеката од
регионалног
значаја за
развој
научноистраживачке
делатности </p>

<p>
</p>

<p>
Члан 109.</p>

<p>
Средствима
из буџета
Републике
могу се суфинансирати
програми и
пројекти од
регионалног
значаја за
развој
научноистраживачке
делатности, и
то:</p>

<p>
1) пројекти
изградње
научноистраживачке
инфраструктуре;</p>

<p>
2)
истраживачко-развојни
пројекти
регионалног
значаја
(пројекти
везани за
међурегионалну
сарадњу,
пројекти у
вези са
заштитом
еко-система и
иновациони
пројекти
које реализују
мала и средња
предузећа);</p>

<p>
3) програми
развоја
научноистраживачких
кадрова.</p>

<p>
Програме и
пројекте из
става 1. овог
члана Министарству
предлаже
надлежни
орган аутономне
покрајине,
односно
јединице
локалне
самоуправе и
обезбеђује
средства за
њихово
финансирање.</p>

<p>
Програми и
пројекти од
регионалног
значаја за
развој
научноистраживачке
делатности
могу се
суфинансирати
из буџета Републике
Србије са
раздела
Министарства
у складу са
расположивим
средствима,
на основу
посебне
одлуке
министра.*</p>

<p>
Брисани су
ст. 4 и 5 (види
члан 45. Закона –
18/2010-82)</p>

<p>
Међусобна
права и
обавезе
између
реализатора
програма и
пројеката из
става 1. овог члана,
надлежног
органа
аутономне
покрајине,
односно
јединице
локалне
самоуправе и Министарства
уређују се
уговором.</p>
<p>

Аутономна покрајина и јединица локалне самоуправе могу да распишу 
конкурсе и за друге програме и пројекте, усаглашене са њиховим развојним и 
програмским документима ако за реализацију тих програма и пројеката имају 
обезбеђена средства у буџету аутономне покрајине, односно јединице локалне 
самоуправе.**</p>

<p>
*Службени
гласник РС,
број 18/2010</p>
<p>
**Службени гласник РС, број 112/2015</p>

<p>
</p>

<p>
Порески
подстицаји </p>

<p>
</p>

<p>
Члан 110.</p>

<p>
Република
пореском
политиком и
другим мерама
подстиче
домаћа и
страна
правна и физичка
лица да улажу
средства за
остваривање
програма и
пројеката
утврђених
овим законом.</p>

<p>
</p>

<p>
XII.
НАДЗОР </p>

<p>
</p>

<p>
Члан 111.</p>

<p>
Надзор над
спровођењем
одредаба
овог закона
врши
Министарство.*</p>

<p>
Надзор над
радом
института из
области одбране
и
остваривањем
истраживања
од значаја за
одбрану врши
министарство
надлежно за
послове
одбране у
сарадњи са
Министарством.*</p>

<p>
</p>

<p>
*Службени
гласник РС,
број 18/2010</p>

<p>
</p>

<p>
XIII.
ПРЕЛАЗНЕ И
ЗАВРШНЕ
ОДРЕДБЕ </p>

<p>
</p>

<p>
Члан 112.</p>

<p>
Институти
који су
обављали
научноистраживачку
делатност од
општег
интереса,
односно који
су уписани у
Регистар
научноистраживачких
организација,
у складу са
Законом о
научноистраживачкој
делатности
(„Службени
гласник РС”,
број 52/93 – у
даљем тексту:
регистровани
институти) дужни
су да ускладе
своју
организацију
и донесу
опште акте у
складу са
овим законом,
у року од
годину дана
од дана
ступања на
снагу овог
закона.</p>

<p>
Регистровани
институти су
дужни да у
року од шест
месеци од
дана ступања
на снагу овог
закона
поднесу захтев
Министарству,
са
одговарајућом
документацијом
ради
утврђивања
испуњености
услова за
обављање
научноистраживачке
делатности
од општег
интереса, као
и захтев за
акредитацију,
у складу са
овим законом.</p>

<p>
До окончања
поступка из
става 2. овог
члана, постојећи
институти
настављају
са радом и
обављањем
научноистраживачке
делатности
од општег
интереса, у
складу са
Законом о
научноистраживачкој
делатности
(„Службени
гласник РС”,
број 52/93).</p>

<p>
</p>

<p>
Члан 113.</p>

<p>
Подзаконски
акти
прописани
овим законом донеће
се у року од
годину дана
од дана ступања
на снагу овог
закона.</p>

<p>
Влада ће
донети
Стратегију
научног и технолошког
развоја у
року од
годину дана
од дана
ступања на
снагу овог
закона.</p>

<p>
До ступања на
снагу
Стратегије
примењиваће
се Политика
научног и
технолошког
развоја
Републике
Србије
(„Службени
гласник РС”,
број 17/94).</p>

<p>
Програме од
општег
интeреса,
утврђене у члану
10. овог закона,
министар ће
утврдити у року
од шест
месеци од
дана ступања
на снагу
Стратегије.</p>

<p>
</p>

<p>
Члан 114.</p>

<p>
Влада ће
именовати
чланове
Националног
савета у року
од 90 дана од
дана ступања
на снагу овог
закона.</p>

<p>
Министар ће
именовати
чланове
Одбора за акредитацију,
као и чланове
матичних
научних
одбора у року
од шест
месеци од
дана ступања
на снагу овог
закона.</p>

<p>
Национални
савет ће
именовати
чланове Комисије
за стицање
научних
звања у року
од шест
месеци од
дана ступања
на снагу овог
закона.</p>

<p>
До именовања
чланова
Комисије из
става 3. овог
члана, послове
у вези
стицања
научних
звања обављаће
Комисија
образована у
складу са
Законом о
научноистраживачкој
делатности
(„Службени
гласник РС”,
број 52/93).</p>

<p>
</p>

<p>
Члан 115.</p>

<p>
Влада ће
именовати
чланове
управних
одбора
института
чији је
оснивач
Република, у
складу са
овим законом,
у року од
девет месеци од
дана ступања
на снагу овог
закона.</p>

<p>
Управни
одбор из
става 1. овог
члана расписаће
конкурс за
избор
директора
института чији
је оснивач
Република и
именовати
директора, у
складу са
овим законом,
у року од три
месеца од
дана свог
именовања.</p>

<p>
</p>

<p>
Члан 116.</p>

<p>
Поступци
који су
започети за
стицање научног,
односно
истраживачког
звања, према
прописима
који су
важили до
ступања на
снагу овог
закона,
окончаће се
по тим
прописима, у
року од шест
месеци од
дана ступања на
снагу овог
закона.</p>

<p>
Поступци за
стицање
научног,
односно истраживачког
звања који
буду
започети у
року од 90 дана
од дана
ступања на
снагу овог
закона
окончаће се у
складу са
прописима и у
року из става
1. овог члана.</p>

<p>
Лица која су
стекла
научноистраживачка
звања по
Закону о
научноистраживачкој
делатности
(„Службени
гласник РС”, број
52/93) задржавају
то звање за
период на који
су изабрана.</p>

<p>
Истраживач-приправник
и
истраживач-сарадник
којима је од
првог избора
у звање протекло
десет и више
година, а не
буду
изабрани у
научно звање
у року од
шест месеци
од дана
ступања на
снагу овог закона,
могу стећи
звања у
складу са
чланом 69. ст. 2. и 3.
овог закона.</p>

<p>
</p>

<p>
Члан 117.</p>

<p>
Финансирање
програма од
општег
интереса из
члана 10. овог
закона, у
складу са одредбама
овог закона,
почеће у року
од годину
дана од дана
ступања на
снагу овог
закона.</p>

<p>
До истека
рока из става
1. овог члана,
финансирање
постојећих
програма
вршиће се, у
складу са
прописима
који су
важили до
дана ступања
на снагу овог
закона.</p>

<p>
</p>

<p>
Члан 118.</p>

<p>
Даном
ступања на
снагу овог
закона, престаје
да важи Закон
о
научноистраживачкој
делатности
(„Службени
гласник РС”,
број 52/93).</p>

<p>
До доношења
одговарајућих
прописа на
основу овог
закона,
примењиваће
се подзаконски
акти донети
на основу
закона из
става 1. овог
члана ако
нису у
супротности са
одредбама
овог закона.</p>

<p>
</p>

<p>
Члан 119.</p>

<p>
Овај закон
ступа на
снагу осмог
дана од дана
објављивања
у „Службеном
гласнику
Републике
Србије”.</p>

<p>
</p>

<p>
</p>

<p>
</p>

<p>
ОДРЕДБЕ
КОЈЕ НИСУ
УНЕТЕ У
„ПРЕЧИШЋЕН
ТЕКСТ“ ЗАКОНА</p>

<p>
</p>

<p>
Закон

о
изменама и
допунама
Закона о
научноистраживачкој
делатности: „Службени
гласник РС“,
број 18/2010-82</p>

<p>
</p>

<p>
</p>

<p>
Члан 47.</p>

<p>
„Институти
који су
уписани у
Регистар научноистраживачких
организација
у складу са
Законом о
научноистраживачкој
делатности
(„Службени
гласник РС”,
бр. 110/05 и 50/06 –
исправка)
дужни су да
усагласе
статут и
друге опште
акте са овим
законом у
року од
годину дана
од дана
ступања на
снагу овог закона.”</p>

<p>
</p>

<p>
Члан 48.</p>

<p>
Подзаконски
акти
прописани
овим законом
донеће се у
року од
годину дана
од дана ступања
на снагу овог
закона.</p>

<p>
Програме од
општег
интереса,
утврђене у
члану 10. став 2.
Закона о
научноистраживачкој
делатности
(„Службени
гласник РС”,
бр. 110/05 и 50/06–исправка),
односно
програме
утврђене у
члану 3. овог
закона,
министар ће
утврдити у
року од
годину дана
од дана
ступања на
снагу Стратегије.</p>

<p>
Министар ће
донети
подзаконске
и друге
прописе
утврђене
овим законом,
у року од годину
дана од дана
ступања на
снагу овог закона.</p>

<p>
</p>

<p>
Члан 49.</p>

<p>
Влада ће
именовати
председника
и чланове
Националног
савета у року
од 90 дана од
дана ступања
на снагу овог
закона.</p>

<p>
Даном
именовања
председника
и чланова
Националног
савета у
складу са
овим законом,
члановима
Националног
савета за
научни и
технолошки
развој
именованим
актом Владе
донетим пре
ступања на
снагу овог
закона,
престаје
мандат.</p>

<p>
Министар ће
донети акт о
поступку и
начину
вредновања, и
квантитативном
исказивању
научноистраживачких
резултата
истраживача
у року од
шест месеци
од дана ступања
на снагу овог
закона.</p>

<p>
До доношења
акта из става
3. овог члана,
примењиваће
се Правилник
о поступку и
начину
вредновања, и
квантитативном
исказивању
научноистраживачких
резултата
истраживача
(„Службени
гласник РС”,
број 38/08).</p>

<p>
Министар ће
именовати
чланове
матичних
научних
одбора у року
од шест
месеци од дана
ступања на
снагу овог
закона.</p>

<p>
</p>

<p>
Члан 50.</p>

<p>
Влада ће
именовати
председника
и чланове
управних
одбора
института
чији је оснивач
Република
Србија, у
складу са
овим законом,
у року од три
месеца од
дана ступања
на снагу овог
закона.</p>

<p>
Даном
доношења акта
о именовању
председника
и чланова
управног
одбора из
става 1. овог
члана,
председнику
и члановима
управног
одбора,
именованим у
складу са
Законом о
научноистраживачкој
делатности
(„Службени
гласник РС”,
бр. 110/05 и 50/06 –
исправка),
престаје
мандат.</p>

<p>
Управни
одбор из
става 1. овог
члана расписаће
конкурс за
избор
директора
института
чији је
оснивач
Република
Србија и
именовати
директора, у
складу са
овим законом,
у року од три
месеца од
дана свог
именовања.</p>

<p>
Даном
доношења
акта
управног
одбора о именовању
директора
института,
директору
института и
вршиоцу
дужности
директора института,
именованим у
складу са
Законом о
научноистраживачкој
делатности
(„Службени
гласник РС”,
бр. 110/05 и 50/06 –
исправка),
престаје мандат.</p>

<p>
Уколико
управни
одбор не
именује
директора
института у
року из става
3. овог члана,
министар
актом
именује вршиоца
дужности
директора
института, на
период од
годину дана,
и у том року
управни одбор
је дужан да
распише
конкурс и
именује директора
института.</p>

<p>
</p>

<p>
Члан 51.</p>

<p>
Поступци који
су започети
за стицање
научног,
односно
истраживачког
звања, према
прописима који
су важили до
ступања на
снагу овог
закона,
окончаће се
по тим
прописима, у
року од шест
месеци од
дана ступања
на снагу овог
закона.</p>

<p>
Поступци за
стицање
научног, односно
истраживачког
звања који
буду започети
у року од 90
дана од дана
ступања на
снагу овог
закона
окончаће се у
складу са
прописима и у
року из става
1. овог члана.</p>

<p>
Лица која су
стекла
научноистраживачка
звања по
Закону о
научноистраживачкој
делатности
(„Службени
гласник РС”,
бр.110/05 и 50/06–
исправка) и
Закону о
војним
школама и
војним
научноистраживачким
установама,
(„Службени
лист СРЈ”, бр. 80/94,
85/94 и 74/99 и
„Службени
лист СЦГ”,
број 44/05),
задржавају
то звање за
период на
који су
изабрана.</p>

<p>
</p>

<p>
Члан 52.</p>

<p>
Програми од
општег
интереса из
члана 10. став 2.
Закона о
научноистраживачкој
делатности
(„Службени
гласник РС”,
бр. 110/05 и
50/06–исправка) финансираће
се до 1.
јануара 2011.
године у
складу са
прописима
који су
важили до
дана ступања
на снагу овог
закона.</p>

<p>
Програм
пројектног
суфинансирања
из члана 3.
тачка 13а) овог
закона
реализоваће
се почев од 1.
јануара 2011.
године.</p>

<p>
</p>

<p>
Члан 53.</p>

<p>
Даном
почетка рада
Центар за
промоцију
науке
преузима
одговарајуће
предмете, архивску
грађу и
регистратурски
материјал,
као и
запослене у
Министарству
који раде на
пословима
промоције и
популаризације
науке.</p>

<p>
</p>

<p>
Члан 54.</p>

<p>
Овај закон
ступа на
снагу осмог
дана од дана
објављивања
у „Службеном
гласнику Републике
Србије”.</p>
<p>
</p>
<p>
</p>

<p>
Закон

о
изменама и
допунама
Закона о
научноистраживачкој
делатности: „Службени
гласник РС“,
број 
112/2015-49</p>

<p>
</p>
<p>
Члан 45.</p>
<p>
Институти који су уписани у Регистар научноистраживачких организација у складу 
са Законом о научноистраживачкој делатности („Службени гласник РС”, бр. 110/05, 
50/06 – исправка и 18/10) усагласиће статут и друге опште акте са овим законом у 
року од годину дана од дана ступања на снагу овог закона.</p>
<p>
Члан 46.</p>
<p>
Влада ће донети Стратегију научног и технолошког развоја Републике Србије у року 
од деведесет дана од дана ступања на снагу овог закона.</p>
<p>
Члан 47.</p>
<p>
Министар ће донети подзаконске акте прописане овим законом у року од годину дана 
од дана ступања на снагу овог закона.</p>
<p>
Програме од општег интереса, утврђене у члану 2. став 2. тач. 1)–2) овог закона, 
министар ће утврдити и донети подзаконски акт о избору, вредновању 
научноистраживачких резултата и финансирању наведених програма у року од 90 дана 
од дана ступања на снагу овог закона.</p>
<p>
Министар ће донети акт о поступку и начину вредновања, и квантитативном 
исказивању научноистраживачких резултата истраживача у року од 60 дана од дана 
ступању на снагу овог закона.</p>
<p>
Члан 48.</p>
<p>
Влада ће именовати председника и чланове Националног савета у року од 60 дана од 
дана ступања на снагу овог закона.</p>
<p>
Члан 49.</p>
<p>
Министар ће именовати председника и чланове матичних научних одбора у року од 60 
дана од дана ступања на снагу овог закона.</p>
<p>
Даном доношења акта из става 1. овог члана, председнику и члановима матичних 
научних одбора, именованим у складу са Законом о научноистраживачкој делатности 
(„Службени гласник РС”, бр. 110/05, 50/06 – исправка и 18/10), престаје мандат.</p>
<p>
Члан 50.</p>
<p>
Поступци који су започети за стицање научних, односно истраживачких звања, према 
прописима који су важили до дана ступања на снагу овог закона, окончаће се по 
тим прописима, у року од шест месеци од дана ступања на снагу овог закона.</p>
<p>
После истека рока из става 1. овог члана, започети и нови поступци за стицање 
научних звања, окончаће се у складу са овим законом.</p>
<p>
Лица која су стекла научна, односно истраживачка звања по Закону о 
научноистраживачкој делатности („Службени гласник РС”, бр. 110/05, 50/06 – 
исправка и 18/10) и Закону о војним школама и војним научноистраживачким 
установама („Службени лист СРЈ”, бр. 80/94 и 74/99 и „Службени лист СЦГ”, број 
44/05), задржавају то звање за период на који су изабрана.</p>
<p>
Изузетно од ст. 1. и 2. овог члана, истраживач – сарадник који је то звање 
стекао пре ступања на снагу овог закона, има право на један реизбор у трајању од 
три године.</p>
<p>
Члан 51.</p>
<p>
Финансирање пројеката који се реализују у оквиру Програма основних истраживања, 
Програма истраживања у области технолошког развоја и Програма суфинансирања 
интегралних и интердисциплинарних истраживања у циклусу истраживања од 2011. 
године наставља се до 30. јуна 2016. године, на начин и под условима прописаним 
актом о финансирању наведених програма донетим пре ступања на снагу овог закона.</p>
<p>
Члан 52.</p>
<p>
Овај закон ступа на снагу осмог дана од дана објављивања у „Службеном гласнику 
Републике Србије”.</p>
<p>
</p>

