




	Редакцијски пречишћен текст

<p>
</p>
<p>
На основу члана 

60. став 

2. Закона
о средњој школи („Службени гласник РС”, број 50/92),</p>
<p>
Министар просвете доноси</p>
<p>
</p>
<p>
ПРАВИЛНИК</p>
<p>

о дипломама за изузетан успех ученика у средњим школама</p>
<p>
„Службени гласник
РС”, бр. 37 од 26. 

маја 1993, 
43 од 15. маја 2015.</p>
<p>
</p>
<p>
Члан 1.</p>
<p>
Овим правилником уређују се врста диплома за изузетан
општи успех ученика у учењу и владању, изузетан успех у савлађивању садржаја из
појединог наставног предмета, односно наставне области и услови и начин
додељивања диплома ученицима средњих школа.</p>
<p>
Члан 2.</p>
<p>
Диплома „Вук Караџић” додељује се ученику за изузетан
општи успех у учењу и владању.</p>
<p>
Диплома за поједини предмет или наставну област
додељује се ученику за изузетан успех из општеобразовног предмета или из
наставне области, односно стручних предмета и практичне наставе.</p>
<p>
Члан 3.</p>
<p>
Дипломе утврђене овим правилником додељују се ученицима
на крају школовања у средњој школи ако одговарајуће образовање и васпитање
стекну према прописаном наставном плану и програму и у законом прописаном року.</p>
<p>
Члан 4.</p>
<p>
Диплома „Вук Караџић” додељује се ученику средње школе,
ако почев од првог разреда до краја школовања сваке школске године постигне
одличан успех из свих предмета прописаних наставним планом и програмом, из
матурског, односно завршног испита и из владања.</p>
<p>
Члан 5.</p>
<p>
Диплома за изузетан успех из појединог предмета или
наставне области, која обухвата стручне предмете и практичну наставу ако је
изучавана најмање две школске године, додељује се ученику који:</p>
<p>
1) постигне одличан успех из одређеног предмета или
наставне области, односно стручних предмета и практичне наставе на крају сваке
школске године;</p>
<p>
2) освоји прво место на такмичењу из одређеног предмета
или наставне области, или ако:</p>
<p>
1) испољи посебну способност и склоност за одређени
наставни предмет или наставну област, стручне предмете и практичну наставу и
постигне потпуније и шире познавање његовог садржаја него што је предвиђено
наставним планом и програмом, ако се за њих не организује републичко такмичење;</p>
<p>
2) постигне најмање врлодобар општи успех у свим
разредима;</p>
<p>
3) постигне примеран успех из владања у свим разредима.</p>
<p>
Члан 6.</p>
<p>
Диплома за изузетан успех из појединих општеобразовних
предмета додељује се за следеће предмете:</p>
<p>
1) српски језик;</p>
<p>
2) матерњи језик, за ученике припаднике националне
мањине;</p>
<p>
3) страни језик и књижевност;</p>
<p>
4) историја;</p>
<p>
5) географија;</p>
<p>
6) биологија;</p>
<p>
7) математика;</p>
<p>
8) физика;</p>
<p>
9) хемија;</p>
<p>
10) музичка уметност;</p>
<p>
11) ликовна уметност;</p>
<p>
12) физичко васпитање.</p>
<p>
Члан 7.</p>
<p>
Диплома за изузетан успех из појединих предмета или
наставних области, додељује се за стручне предмете и практичну наставу у
подручјима рада.</p>
<p>
1) пољопривреда, производња и прерада хране;</p>
<p>
2) шумарство и обрада дрвета;</p>
<p>
3) геологија, рударство и металургија;</p>
<p>
4) машинство и обрада метала;</p>
<p>
5) електротехника;</p>
<p>
6) хемија, неметали и графичарство;</p>
<p>
7) текстилство и кожарство;</p>
<p>
8) геодезија и грађевинарство;</p>
<p>
9) саобраћај;</p>
<p>
10) трговина, угоститељство и туризам;</p>
<p>
11) економија, право и администрација;</p>
<p>
12) хидрометеорологија;</p>
<p>
13) култура, уметност и јавно информисање;</p>
<p>
14) здравство и социјална заштита, и</p>
<p>
15) личне услуге.</p>
<p>
Члан 8.</p>
<p>
Диплому „Вук Караџић” и диплому за изузетан успех из
појединог предмета или наставне области, додељује ученику школа.</p>
<p>
Члан 9.</p>
<p>
Поступак за доделу дипломе „Вук Караџић” и диплома за
изузетан успех из појединог предмета или наставне области, покреће одељенско
веће школе.</p>
<p>
Предлог одељенског већа за доделу диплома из става 1.
овог правилника разматра наставничко веће школе, утврђује да ли предложени
ученици испуњавају утврђене услове за добијање одређене дипломе и доноси одлуку
који ученици добијају диплому „Вук Караџић” и диплому за општеобразовне
предмете или за наставне области.</p>
<p>
Члан 10.</p>
<p>
Диплома „Вук Караџић” и дипломе за изузетан успех из
појединих предмета или наставне области, додељују се ученику јавно.</p>
<p>
Члан 11.</p>
<p>
Диплома „Вук Караџић” и диплома за поједине предмете и
наставне области издају се на обрасцима бр. 1, 2 и 3, који су у облику табака
величине 21х29 цм.</p>
<p>
Обрасци диплома из става 1. овог члана, одштампани су
уз овај правилник и чине његов саставни део.</p>
<p>
Члан 12.</p>
<p>
Овај правилник ступа на снагу осмог дана од дана
обајвљивања у „Службеном гласнику Републике Србије”.</p>
<p></p>
<p>
</p>
<p>
Број
614-02-281/93-03</p>
<p>
У Београду, 20. маја
1993. године</p>
<p>
Министар просвете,</p>
<p>
проф др 
Данило Ж.
Марковић, с.р.</p>
<p>
</p>
<p>
ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА</p>
<p>
</p>
<p>
Правилник о изменама Правилника о дипломама за изузетан успех ученика у 
средњим школама: "Службени гласник РС", број 43/2015</p>
<p>
</p>
<p>
Члан 2.</p>
<p>
Овај правилник ступа на снагу осмог дана од дана објављивања у 
„Службеном гласнику Републике Србије”, а примењује се почев од школске 2015/16. 
године.</p>
<p>
</p>
<p>
</p>
<p>
Образац број 1.</p>
<p>
Образац број 2.</p>
<p>
Образац број 3.</p>

