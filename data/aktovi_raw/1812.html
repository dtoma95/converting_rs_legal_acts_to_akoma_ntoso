





	<p>

	</p>
		Редакцијски пречишћен текст

	<p></p>

<p></p>

<p></p>

	<p>
	На
основу члана 39. Закона о правима и дужностима савезних органа у погледу
средстава у друштвеној својини која они корист („Службени лист СФРЈ“, бр. 56/80
и 64/86), Савезно извршно веће доноси</p>

<p></p>
	<p>
	</p>

<p>УРЕДБУ</p>

<p>


о условима и начину чувања, заштите и одржавања службених зграда и просторија 
које користе савезни органи</p>

<p>„Службени лист
СФРЈ”, бр. 32 од 8. маја 1987, 77 од 20. новембра 1987.</p>

<p></p>

<p></p>

<p>I. ОПШТЕ ОДРЕДБЕ</p>

<p></p>

<p>Члан 1.</p>

<p>Овом уредбом уређују се услови и начин чувања, заштите
и одржавања службених зграда и просторија (у даљем тексту: службене
просторије), које користе савезни органи из члана 7. Закона о правима и
дужностима савезних органа у погледу средстава у друштвеној својини која они
користе.</p>

<p>Одредбе ове уредбе односе се на службене просторије са
припадајућим непокретностима на којима право располагања има Социјалистичка
Федеративна Република Југославија (у даљем тексту: СФРЈ) и друге службене
просторије које користе савезни органи, ако овом уредбом или другим прописом
није друкчије уређено.</p>

<p></p>

<p>Члан 2.</p>

<p>О чувању, заштити и одржавању службених просторија
стара се зајендичка стручно-техничка служба савезних органа (у даљем тексту:
Служба), којој је поверено редовно одржавање и обезбеђивање коришћења службених
просторија.</p>

<p>Савезни секретаријат за иностране послове и*
Савезни секретаријат за унутрашње послове непосредно се старају и врше послове
чувања, заштите и одржавања службених просторија које користе у складу са
одредбама ове уредбе. </p>

<p>Савезни органи непосредно се старају и врше послове
чувања, заштите и одржавања службених просторија које користе њихове
организационе јединице ван Београда у складу са одредбама ове уредбе.</p>

<p>Служба може у споразуму са органом из става 3. овог
члана преузети одређене послове у вези са инвестиционим и текућим одржавањем
службених просторија које користе његове организационе јединице ван Београда.</p>

<p></p>

<p>* „Службени лист СФРЈ”, број 77/87</p>

<p></p>

<p></p>

<p>Члан 3.</p>

<p>Савезни органи непосредно су одговорни за наменско
коришћење службених просторија и за спровођење мера чувања и заштите тих просторија
утврђених овом уредбом и другим прописима из ове области.</p>

<p>Ради потпунијег чувања и заштите службених просторија,
савезни органи својим актима, у складу са овом уредбом и прописима из ове
области, а зависно од природе своје делатности и технологије у процесу рада,
утврђују права, дужности и одговорности радника у радној заједници у вези са
спровођењем мера чувања и заштите службених просторија, опреме и уређаја у њима
и друга питања друштвене заштите средстава у друштвеној својини која они
користе.</p>

<p>О ненаменском коришћењу службених просторија и
неспровођењу мера њиховог чувања и заштите, Служба је дужна да обавести
функционера који руководи савезним органом.</p>

<p></p>

<p>II. УСЛОВИ И НАЧИН
ЧУВАЊА И ЗАШТИТЕ СЛУЖБЕНИХ ПРОСТОРИЈА</p>

<p></p>

<p>Члан 4.</p>

<p>Физичко-техничко обезбеђење врши се предузимањем мера
чувања и обезбеђења службених просторија и опреме у њима, откривањем и
спречавањем појава које могу угрозити безбедност људи и имовине, а посебно
појаве присвајања, злоупотребе и оштећења друштвене имовине, као и других мера
којима се обезбеђује несметано обављање рада у службеним просторијама.</p>

<p></p>

<p>Члан 5.</p>

<p>Физичко-техничко обезбеђење службених просторија у
зградама у Београду у улицама Трг Маркса и Енгелса бр. 13 (Скупштина СФРЈ),
Булевар Лењина бр. 2 (Палата федерације) и Омладинксих бригада бр. 1. (СИВ-II и
СИВ-III) врши Савезни секретаријат за унутрашње послове сагласно прописима
којима се уређује вршење послова обезбеђења у овим службеним просторијама.</p>

<p>Физичко-техничко обезбеђење службених просторија које
користе савезни органи, осим службених просторија из става 1. овог члана врши
Служба непосредно, преко посебне организационе јединице.</p>

<p></p>

<p>Члан 6.</p>

<p>Услове и начин вршења послова физичко-техничког
обезбеђења прописује директор Службе у споразуму са савезним секретаром за
унутрашње послове.</p>

<p></p>

<p>Члан 7.</p>

<p>Заштита од пожара службених просторија врши се
предузимањем мера за спречавање избијања и ширења пожара, откривање и гашење
пожара, спасавање живота људи и имовине угрожених пожаром, пружање помоћи у
отклањању последица проузрокованих пожаром и других мера којима се обезбеђује
заштита од пожара.</p>

<p></p>

<p>Члан 8.</p>

<p>Заштиту од пожара службених просторија које користе
савезни органи Служба врши непосредно.</p>

<p>У вршењу послова из става 1. овог члана Служба сагласно
прописима друштвено-политичке заједнице на чијој се територији налазе службене
просторије:</p>

<p>1) прописује мере за заштиту од пожара у споразуму са
савезним секретаром за унутрашње послове;</p>

<p>2) доноси план заштите од пожара;</p>

<p>3) врши контролу спровођења утврђених мера заштите од
пожара;</p>

<p>4) о непридржавању утврђених мера од стране корисника
службених просторија, обавештава функционера који руководи тим органом, а по
потреби, Савезно извршно веће и надлежни инспекцијски орган;</p>

<p>5) набавља, размешта и стара се о правилном
функционисању средстава за заштиту од пожара;</p>

<p>6) врши и друге послове у складу са прописима којима се
регулише заштита од пожара.</p>

<p></p>

<p>Члан 9.</p>

<p>Савезни органи и Служба дужни су да упознају раднике у
радним заједницама савезних органа са опасностима од пожара у службеним
просторијама, начином спровођења мера заштите и употребом уређаја, опремом и
средствима за гашење пожара и са одговорношћу због непридржавања прописаних
мера заштите од пожара.</p>

<p>Обучавање радника из става 1. овог члана врши Служба
према програму којим се утврђује организација курсева, предавања, вежби и
провера обучености радника.</p>

<p></p>

<p>III. ОДРЖАВАЊЕ
СЛУЖБЕНИХ ПРОСТОРИЈА</p>

<p></p>

<p>Члан 10.</p>

<p>Одржавање службених просторија врши се предузимањем
мера инвестиционог, текућег и хигијенско-санитарног одржавања и другим мерама
којима се обезбеђује трајно и несметано наменско коришћење службених
просторија.</p>

<p></p>

<p>Члан 11.</p>

<p>Одржавање службених просторија које користе савезни
органи врши Служба непосредно, осим инвестиционог одржавања службених
просторија на којима право располагања имају други субјекти.</p>

<p></p>

<p>Члан 12.</p>

<p>Служба може одређене послове одржавања службених
просторија поверити одговарајућој организацији на основу уговора закљученог са
том организацијом, ако није у могућности да те послове изврши или ако је то
економски целисходније.</p>

<p>При поверавању послова из става 2. овог члана Служба је
дужна да води рачуна о избору извођача и о условима којима се обезбеђује
наменска заштита службених просторија.</p>

<p>Служба у вршењу послова одржавања службених просторија
доноси једногодишње и вишегодишње програме одржавања.</p>

<p></p>

<p>Члан 13.</p>

<p>Ради остваривања задатака из члана 12. ове уредбе
Служба се стара да о правилном и наменском коришћењу службених просторија,
поштовању утврђеног реда и начину коришћења службених просторија и опреме у
њима, обавештава функционера који руководи тим органом.</p>

<p></p>

<p>IV. ПРЕЛАЗНЕ И
ЗАВРШНЕ ОДРЕДБЕ</p>

<p></p>

<p>Члан 14.</p>

<p>Ако се у истој службеној згради налазе службене
просторије на којима право располагања има СФРЈ и службене просторије на којима
право располагања имају други субјекти, односи који настају у вези са чувањем,
заштитом и одржавањем службених просторија уређују се уговором између Службе и
тих субјеката у складу са одредбама ове уредбе и одговарајућим прописима
друштвено-политичке заједнице на чијој се територији налазе службене
просторије.</p>

<p></p>

<p>Члан 15.</p>

<p>Савезни органи управе из члана 2. ст. 2. и 3. ове
уредбе ближе ће уредити поједина питања у погледу чувања, заштите и одржавања
службених просторија које користе, сагласно специфичностима задатака и послова
које врше у року од 60 дана од дана ступања на снагу ове уредбе.</p>

<p>Савезни органи донеће акте из члана 3. став 2. ове
уредбе у року од 60 дана од дана ступања на нагу ове уредбе.</p>

<p></p>

<p>Члан 16.</p>

<p>Ова уредба не односи се на службене просторије које
користи Савезни секретаријат за народну одбрану и организације у његовом
саставу и Југословенска народна армија.</p>

<p></p>

<p>Члан 17.</p>

<p>Ова уредба ступа на снагу осмог дана од дана
објављивања у „Службеном листу СФРЈ”.</p>

<p></p>
	<p></p>

<p>Е. П. Бр. 133</p>

<p>16. априла 1987. године </p>

<p>Београд</p>

<p>
Савезно извршно веће</p>

<p>Потпредседник,</p>

<p>
Милош Милосављевић, с.р.</p>

<p></p>

<p></p>



