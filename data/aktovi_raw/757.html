
На основу члана 61. став 4. Закона о управљању отпадом („Службени гласник РС”, број 36/09), 
Министар животне средине и просторног планирања доноси

ПРАВИЛНИК
o садржини потврде о изузимању од обавезе прибављања дозволе за складиштење инертног и неопасног отпада
„Службени гласник РС“, број 73 од 12. октобра 2010.

Члан 1.
Овим правилником ближе се прописује садржина потврде о изузимању од обавезе прибављања дозволе за складиштење инертног и неопасног отпада. 

Члан 2.
Потврда о изузимању од обавезе прибављања дозволе за складиштење инертног и неопасног отпада садржи:
1) податке о оператеру постројења за складиштење отпада;
2) податке о постројењу (складишту) и локацији;
3) податке о врсти и карактеру отпада;
4) податке о капацитету постројења (складишта);
5) период важења потврде.

Члан 3.
Овај правилник ступа на снагу осмог дана од дана објављивања у „Службеном гласнику Републике Србије”.

Број 110-00-80/2010-01
У Београду, 1. октобра 2010. године
Министар,
др Оливер Дулић, с.р.

