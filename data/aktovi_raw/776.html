


	
	Zakon


	<p>На основу члана 36. став 2. и члана 39. став 4. Закона о здрављу биља („Службени гласник РС”, број 41/09),</p>
	<p>Mинистар пољопривреде, трговине, шумарства и водопривреде, доноси</p>
	<p></p>
	<p></p>
	<p>НАРЕДБУ</p>
	<p>о спровођењу посебних фитосанитарних прегледа ради откривања штетног организма вируса мозаика пепина – 
	Pepino mosaic virus, као и о мерама које се предузимају 
	у случају појаве тог штетног организма</p>
	<p>
	"Службени гласник РС", број 54 од 22. јула 
	2011.</p>
	<p></p>
	<p></p>
	<p>1. Ради откривања штетног организма вируса мозаика пепина – Pepino mosaic virus 
	(у даљем тексту: штетни организам Pepino mosaic virus), приликом уношења у Републику Србију семена парадајза 
	Lycopersicon lycopersicum (L) Karsten ex Farw. (у даљем тексту: семе парадајза), фитосанитарни инспектор проверава документацију којом се утврђује усаглашеност са прописаним фитосанитарним условима, спроводи посебни фитосанитарни преглед, према потреби узима службени узорак за потребе лабораторијске анализе на присуство тог штетног организма и проверава да ли фитосанитарни сертификат садржи податке којима се потврђује да је семе парадајза добијено одговарајућом методом екстракције киселином и:</p>
	<p>1) да семе парадајза потиче из подручја за које је познато да се у њему не појављује штетни организам Pepino mosaic virus, или</p>
	<p>2) да на биљу парадајза 
	Lycopersicon lycopersicum (L) Karsten ex Farw. (у даљем тексту: биље парадајза), на месту производње, током целог вегетативног периода нису примећени симптоми инфекције које изазива штетни организам Pepino mosaic virus, или</p>
	<p>3) да је репрезентативни службени узорак семена парадајза тестиран одговарајућим методама и да је тим испитивањем утврђено да семе није заражено штетним организмом Pepino mosaic virus.</p>
	<p></p>
	<p>2. Забрањује се уношење у Републику Србију семена парадајза зараженог штетним организмом Pepino mosaic virus и његово даље премештање на територији Републике Србије.</p>
	<p></p>
	<p>3. Семе парадајза може се премештати на територији Републике Србије ако су испуњени услови из тачке 1. подтач. 1) до 3) ове наредбе.</p>
	<p></p>
	<p>4. Ради откривања штетног организма Pepino mosaic virus спроводи се посебни надзор на површинама на којима се производи расад парадајза 
	Lycopersicon lycopersicum (L) Karsten ex Farw. (у даљем тексту: расад парадајза) и плодови парадајза 
	Lycopersicon lycopersicum (L) Karsten ex Farw. (у даљем тексту: плодови парадајза), у складу с Програмом мера заштите здравља биља.</p>
	<p></p>
	<p>5. У случају сумње на појаву штетног организма Pepino mosaic virus на биљу парадајза, фитосанитарни инспектор или лице које обавља послове од јавног интереса узима службени узорак и шаље га на лабораторијску анализу на присуство тог штетног организма. До добијања резултата лабораторијског испитивања налаже се предузимање следећих мера:</p>
	<p>1) забрана премештања и пресађивања расада парадајза са места где је узет узорак;</p>
	<p>2) спровођење превентивних хигијенских мера приликом контакта с биљем парадајза;</p>
	<p>3) једнократно коришћење рукавица, назувака и одела, који се после употребе спаљују;</p>
	<p>4) дезинфекција опреме, прибора и алата.</p>
	<p></p>
	<p>6. У случају појаве штетног организма Pepino mosaic virus на биљу парадајза, а ради спречавања његовог ширења, налаже се предузимање мера, и то: 
	</p>
	<p>1) на месту производње расада парадајза:</p>
	<p>– спаљивање свих биљака које су пореклом од исте партије семена или које се налазе у објекту,</p>
	<p>– спровођење строгих хигијенских мера приликом уништавања биљака,</p>
	<p>– једнократно коришћење рукавица, назувака и одела, који се после употребе спаљују,</p>
	<p>– дезинфекција опреме, прибора и алата;</p>
	<p>2) на месту производње плодова парадајза мере се налажу у зависности од фенофазе биља парадајза, а у складу са препорукама стручњака;</p>
	<p>3) друге мере.</p>
	<p></p>
	<p>7. Ова наредба ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p></p>
	<p>Број 110-00-00117/2011/09</p>
	<p>У Београду, 15. јула 2011. године</p>
	<p>Министар,</p>
	<p>
	Душан Петровић, с.р.</p>

