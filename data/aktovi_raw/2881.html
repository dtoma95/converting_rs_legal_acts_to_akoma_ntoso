


	
	Zakon


	<p>Неважећи акт</p>
	<p></p>
	<p></p>
	<p></p>
	<p>На основу члана 28. став 4. и члана 29. став 4. Закона о трансфузиолошкој делатности („Службени гласник РС”, брoj 72/09),</p>
	<p>Министар здравља доноси </p>
	<p>ПРАВИЛНИК</p>
	<p>o систему праћења, начину означавања и другим питањима од значаја за идентификацију сваког појединачног узимања крви, односно појединачне јединице крви, као и о начину, поступку и садржају обрасца за пријављивање озбиљних нежељених догађаја, односно озбиљних нежељених реакција</p>
	<p>
	"Службени гласник РС", број 89 од 14. 
	септембра 2012.</p>
	<p></p>
	<p>Члан 1.</p>
	<p>Овим правилником уређује се систем праћења, начин означавања, као и друга питања од значаја за идентификацију сваког појединачног узимања крви, односно сваке појединачне јединице крви, као и начин, поступак и садржај обрасца за пријављивање озбиљних нежељених догађаја и озбиљних нежељених реакција.</p>
	<p>Члан 2.</p>
	<p>Овлашћене трансфузиолошке установе и болничке банке крви обезбеђују праћење крви и компонената крви путем прецизних поступака идентификације и одговарајућег система означавања.</p>
	<p>Систем праћења који се примењује омогућава улажење у траг крви и компонената крви од узете јединице крви даваоца до њиховог трансфундовања, припремања продуката крви и компонената крви или уништавања крви и компонената крви.</p>
	<p>Овлашћене трансфузиолошке установе треба да имају систем јединствене идентификације сваког даваоца, сваке прикупљене јединице крви и сваке компоненте крви, без обзира на њихову намену и без обзира на установу којој ће се крв или компонента крви испоручити.</p>
	<p>Свака овлашћена трансфузиолошка установа путем јединственог здравственог информационог система у области трансфузиолошке делатности добија јединствени идентификациони број који омогућава њено прецизно повезивање са сваком појединачном јединицом крви која је у њој прикупљена и сваком компонентом крви која је у њој произведена.</p>
	<p>За свако појединачно узимање крви и сваку прикупљену јединицу крви и компонената крви воде се подаци о:</p>
	<p>1) овлашћеној трансфузиолошкој установи, и то:</p>
	<p>(1) називу установе,</p>
	<p>(2) адреси установе,</p>
	<p>(3) одговорном трансфузиологу;</p>
	<p>2) даваоцу крви;</p>
	<p>3) јединици крви;</p>
	<p>4) свакој компоненти крви појединачно; </p>
	<p>5) датуму узимања крви и компонената крви (дан, месец, година);</p>
	<p>6) датуму истека рока крви и компонената крви;</p>
	<p>7) установама којима се дистрибуирају јединице крви и компоненате крви, и то:</p>
	<p>(1) називу установе,</p>
	<p>(2) адреси установе,</p>
	<p>(3) име и презиме одговорног трансфузиолога;</p>
	<p>8) уништавању јединица крви и компонената крви.</p>
	<p>Члан 3.</p>
	<p>Овлашћене трансфузиолошке установе и болничке банке крви означавају сваку примљену јединицу крви и све примљене компоненте крви, као и коначно одредиште сваке примљене јединице крви, било да се она трансфундује, уништава или враћа овлашћеној трансфузиолошкој установи или болничкој банци крви из које је добијена, тако што о свакој примљеној крви и компоненти крви, поред података из члана 2. став 5. овог правилника, воде податке о:</p>
	<p>1) произвођачу компоненте крви,</p>
	<p>2) лицу које је издало крв и компоненте крви,</p>
	<p>3) издатој јединици крви,</p>
	<p>4) примаоцу трансфузије,</p>
	<p>5) накнадном уништавању јединице крви које нису трансфундоване,</p>
	<p>6) датуму трансфузије или уништавања (дан, месец, година),</p>
	<p>7) броју дистрибуције, односно отпремнице јединице крви или компоненте крви.</p>
	<p>Члан 4.</p>
	<p>Овлашћена трансфузиолошка установа и болничка банка крви успоставља поступак верификације за сваку издату јединицу крви и компоненте крви за трансфузију. 
	</p>
	<p>Верификација из става 1. овог члана означава последњу проверу пре издавања јединице крви или компоненте крви и то усаглашавање индентификације захтева за трансфузију крви или компоненте крви за болесника и индентификације припремљене јединице крви или компоненте крви.</p>
	<p>Члан 5.</p>
	<p>Овлашћена трансфузиолошка установа и болничка банка крви пријављује озбиљне нежељене реакције, односно озбиљне нежељене догађаје у складу са законом.</p>
	<p>Надлежни доктор медицине који је приликом употребе крви или компонената крви уочио озбиљну нежељену реакцију, односно озбиљни нежељени догађај дужан је да о томе одмах обавести болничку трансфузиолошку комисију, која прикупља сву релевантну докуменатцију у вези са уоченом озбиљном нежељеном реакцијом, односно озбиљним нежељеним догађајем.</p>
	<p>Болничка трансфузиолошка комисија, на основу прикупљене документације и прелиминарно изведеног закључка о узроку озбиљне нежељене реакције, односно озбиљног нежељеног догађаја доставља истог дана министарству надлежном за послове здравља и заводу, односно институту за трансфузију крви основаним за територију Републике Србије обавештење о озбиљној нежељеној реакцији, односно озбиљном нежељеном догађају са пратећом документацијом као и извештај о узроку озбиљне нежељене реакције, односно озбиљног нежељеног догађаја уз предлог отклањања узрока озбиљне нежељене реакције, односно озбиљног нежељеног догађаја.</p>
	<p>Болничка трансфузиолошка комисија у овлашћеним трансфузиолошким установама које обављају трансфузиолошку делатност на територији аутономне покрајине обавештење из става 3. овог члана са пратећом документацијом, као и извештај о узроку озбиљне нежељене реакције, односно озбиљног нежељеног догађаја уз предлог отклањања узрока озбиљне нежељене реакције, односно озбиљног нежељеног догађаја доставља и заводу, односно институту за трансфузију крви основаним за територију аутономне покрајине и покрајинском органу управе надлежном за послове здравља.</p>
	<p>Члан 6.</p>
	<p>Обавештење из члана 5. овог правилника доставља се на обрасцу за пријављивање озбиљнe нежељенe реакције, односно обрасцу за пријављивање озбиљног нежељеног догађаја који су одштампани уз овај правилник и чине његов саставни део.</p>
	<p>Члан 7.</p>
	<p>Образац за пријављивање озбиљнe нежељенe реакције садржи рубрике у које се уписују подаци о: 
	</p>
	<p>1) болеснику:</p>
	<p>(1) име и презиме,</p>
	<p>(2) јединствени матични број,</p>
	<p>(3) пол,</p>
	<p>(4) година рођења,</p>
	<p>(5) дијагноза,</p>
	<p>(6) крвна група,</p>
	<p>(7) претходна трудноћа,</p>
	<p>(8) претходна трансфузија;</p>
	<p>2) броју протокола;</p>
	<p>3) компонентама крви, и то:</p>
	<p>(1) произвођачу (цела крв; конц. еритроцита; конц. тромбоцита – пул; конц. тромбоцита – афереза; свеже замрзнута плазма, остало),</p>
	<p>(2) броју компонената крви,</p>
	<p>(3) АБО/Рх крвна група,</p>
	<p>(4) додатној обради и установи у којој је рађено (смањен број леукоцита (филтрирани), опрана компонента крви, у малом волумену плазме, озрачен, број трансфундованих јединица: једна или више);</p>
	<p>4) реакцији, и то:</p>
	<p>(1) симтоми, односно знаци (пораст температуре (&gt;1ºЦ), језа, дрхтавица, пораст притиска, пад притиска, тахикардија, брадикардија, бол (дуж вене; у леђима; у грудима; у трбуху; главобоља), мучнина, повраћање, пролив, отежано дисање, шок, осип, свраб, жутица, хемоглобинурија, таман урин, застој бубрега),</p>
	<p>(2) када се јавила (датум, у току трансфузије, до два сата, након два до седам сати, након осам до 24 сата, након (колико) дана, након (колико) месеци, након (колико) година),</p>
	<p>(3) исход реакције (опоравак, трајна последица, смрт, реакција у току (накнадно јавити исход), непознато),</p>
	<p>(4) лечење реакције (антипиретик, антихистаминик, кортикостероид, адреналин, диуретик, остало),</p>
	<p>(5) ниво сумње повезаности реакције са трансфузијом (не, нема података, нула искључено или није вероватно, један могуће, два вероватно, три сигурно),</p>
	<p>(6) да ли је реакцију изазвала трансфузија погрешне компоненте крви (да/не),</p>
	<p>(7) ако да, навести где се у процесу догодила грешка,</p>
	<p>(8) опис реакције односно остали важни клинички подаци;</p>
	<p>5) испитивању узрока реакције и резултатима, и то:</p>
	<p>(1) имунохематолошко испитивање – АБО неподударност, позитиван директни антиглобулински тест (ДАТ), позитиван индиректни антиглобулински тест (ИАТ),</p>
	<p>(2) лабораторијска испитивања,</p>
	<p>(3) врста реакције и опис реакције на полеђини извештаја (алергијска, анафилактоидна, анафилактички. шок, трансфузијом удружено акутно оштећење плућа (ТРАЛИ), посттрансфузијска пурпура (ПТП), трансфузијом удружена болест „калем против домаћина” (ТАГВХД), вирус хепатитиса Б (ХБВ), вирус хепатитиса Ц (ХЦВ), вирус хумане имунодефицијенције (ХИВ), остало),</p>
	<p>(4) имунизација на (еритроцитне антигене, имуноглобулин А (ИгА), хумани леукоцитни антигени (ХЛА), хумани тромбоцитни антигени (ХПА), хумани нуклеарни антигени (ХНА);</p>
	<p>6) имену и презимену лица који је пријавио реакцију;</p>
	<p>7) имену и презимену трансфузиолога који је евалуирао реакцију;</p>
	<p>8) називу установе;</p>
	<p>9) адреси и телефону установе;</p>
	<p>10) датуму попуњавања обрасца;</p>
	<p>11) потврђивању озбиљне нежељене реакције, и то:</p>
	<p>(1) назив установе која доставља обавештење,</p>
	<p>(2) идентификација обавештења,</p>
	<p>(3) датум потврде (дан, месец, година),</p>
	<p>(4) датум озбиљне нежељене реакције (дан, месец, година),</p>
	<p>(5) потврђивање озбиљне нежељене реакције (да/не),</p>
	<p>(6) ниво сумње (НА, нула до три),</p>
	<p>(7) промена типа озбиљне нежењене реакције (да/не),</p>
	<p>(8) ако да, специфицирајте,</p>
	<p>(9) клинички исход (ако је познат – потпуни опоравак, мања последица, озбиљна последица, смрт).</p>
	<p>Члан 8.</p>
	<p>Образац за пријављивање озбиљног нежељеног догађаја садржи рубрике у које се уписују подаци о: 
	</p>
	<p>1) установи која доставља обавештење;</p>
	<p>2) идентификацији обавештења;</p>
	<p>3) датуму извештаја;</p>
	<p>4) датуму када се догодио озбиљан нежељени догађај;</p>
	<p>5) озбиљном нежељеном догађају који може утицати на квалитет и безбедност компоненте крви због одступања у (прикупљању целе крви, прикупљању аферезом, тестирању давалаца, обради, чувању, дистрибуцији, материјалима, остало);</p>
	<p>6) спецификацији (грешка производа, квар опреме, људска грешка, остало);</p>
	<p>7) имену и презимену лица који је пријавио реакцију;</p>
	<p>8) називу установе;</p>
	<p>9) адреси и телефону установе;</p>
	<p>10) датуму попуњавања обрасца;</p>
	<p>11) потврђивању озбиљног нежељеног догађаја, и то:</p>
	<p>(1) називу установе која доставља обавештење,</p>
	<p>(2) идентификацији обавештења,</p>
	<p>(3) датум потврђивања,</p>
	<p>(4) датум када се догодио озбиљан нежељени догађај,</p>
	<p>(5) детаљна анализа узрока (детаљи),</p>
	<p>(6) предузете коретктивне мере (детаљи).</p>
	<p>Члан 9.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 110-00-5/2012-01</p>
	<p>У Београду, 31. јула 2012. године</p>
	<p>Министар,</p>
	<p>проф. др 
	Славица Ђукић Дејановић, с.р.</p>
	<p></p>
	<p></p>
	<p>
	<img border="0" src="http://www.pravno-informacioni-sistem.rs/SlGlasnikPortal/slike/1.htm7.gif&amp;doctype=reg&amp;abc=cba&amp;eli=true&amp;eliActId=422642&amp;regactid=422642" width="685" height="877"></img></p>
	<p>
	<img border="0" src="http://www.pravno-informacioni-sistem.rs/SlGlasnikPortal/slike/2.htm8.gif&amp;doctype=reg&amp;abc=cba&amp;eli=true&amp;eliActId=422642&amp;regactid=422642" width="690" height="842"></img></p>
	<p>
	<img border="0" src="http://www.pravno-informacioni-sistem.rs/SlGlasnikPortal/slike/3.htm9.gif&amp;doctype=reg&amp;abc=cba&amp;eli=true&amp;eliActId=422642&amp;regactid=422642" width="672" height="758"></img></p>
	<p></p>
	<p></p>
	
