


	
	Zakon

	


	
				<p></p>
				<p>На основу члана 10. став 3. Закона о заштити и одрживом коришћењу рибљег фонда („Службени гласник РС”, број 128/14),</p>
				<p>Министар пољопривреде и заштите животне средине доноси</p>
				<p></p>
				<p>ПРАВИЛНИК</p>
				<p>о начину обележавања рибарског подручја</p>
				<p>"Службени гласник РС", број 16 од 26. фебруара 
				2016.</p>
				<p></p>
				<p>Члан 1.</p>
				<p>Овим правилником ближе се прописује начин обележавања рибарског подручја.</p>
				<p>Члан 2.</p>
				<p>Границе рибарског подручја, посебна станишта риба и делови рибарског подручја на којима је промењен режим риболова и период ловостаја или на други начин ограничен рекреативни риболов, обележавају се таблама величине најмање 80 x 50 cm, које се постављају тако да се без сметњи могу уочити.</p>
				<p>Tабла из става 1. овог члана мора бити направљена од чврстог и трајног материјала, на самоносећем стубу, на висини најмање један метар од подлоге.</p>
				<p>Табла је обојена жутом бојом, а текст се исписује штампаним словима црне боје и заузима најмање 80% површине табле.</p>
				<p>Члан 3.</p>
				<p>Табла којом се обележава граница рибарског подручја садржи:</p>
				<p>1) назив рибарског подручја;</p>
				<p>2) назив, адресу и контакт телефон корисника рибарског подручја.</p>
				<p>Члан 4.</p>
				<p>Табла којом се обележевају посебна станишта риба садржи:</p>
				<p>1) натпис „забрањен риболов”;</p>
				<p>2) назив рибарског подручја;</p>
				<p>3) назив и опис граница посебног станишта риба;</p>
				<p>4) назив, адресу и контакт телефон корисника рибарског подручја.</p>
				<p>Члан 5.</p>
				<p>Табла којом се обележава граница рибарског подручја поставља се на граници два суседна рибарска подручја, а по потреби и на прилазу риболовној води рибарског подручја.</p>
				<p>Табла којом се обележава посебно станиште риба поставља се на прилазу риболовној води на којој се налази посебно станиште риба.</p>
				<p>Члан 6.</p>
				<p>Корисник може обележити и друге делове рибарског подручја таблом која садржи: </p>
				<p>1) ограничења рекреативног риболова, промене режима риболова и периода ловостаја;</p>
				<p>2) назив риболовне воде и опис дела риболовне воде на коју се табла односи;</p>
				<p>3) назив, адресу и контакт телефон корисника рибарског подручја.</p>
				<p>Члан 7.</p>
				<p>Даном ступања на снагу овог правилника престаје да важи Правилник о начину обележавања граница рибарског подручја („Службени гласник РС”, број 79/09).</p>
				<p>Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>Број 119-01-150/2015-17</p>
				<p>У Београду, 10. фебруара 2016. године</p>
				<p>Министар,</p>
				<p>проф. др Снежана Богосављевић Бошковић, с.р.</p>
	

