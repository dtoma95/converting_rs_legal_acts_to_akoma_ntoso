





<p>На основу члана 15.
Закона о регулисању јавног дуга Савезне Републике Југославије по основу девизне
штедње грађана (“Службени лист СРЈ”, бр. 36/2002) и члана 15. Закона о
регулисању јавног дуга Савезне Републике Југославије по уговорима о девизним
депозитима грађана ороченим код Дафимент банке АД, Београд, у ликвидацији, и по
девизним средствима грађана положеним код Банке приватне привреде Црне Горе ДД,
Подгорица (“Службени лист СРЈ”, бр. 36/2002),</p>

<p>гувернер
Народне банке Југославије доноси</p>

<p></p>

<p>ОДЛУКУ</p>

<p>
о 
ближим условима куповине девизних средстава ради исплате обвезница Републике 
Србије</p>

<p>„Службени
лист СРЈ”, број 47 од 26. августа 2002.</p>

<p></p>
	<p></p>

<p>1. Овом
одлуком утврђују се ближи услови куповине девизних средстава ради исплате
обвезница Републике Србије за измирење обавеза по основу девизне штедње грађана
емитованих у смислу Одлуке о емисији обвезница Републике Србије за измирење
обавеза по основу девизне штедње грађана (“Службени гласник РС”, бр. 48/2002)
(у даљем тексту: обвезнице).</p>

<p></p>

<p>2. Ради
обезбеђења девизних средстава за исплату обвезница, Народна банка Југославије
продаје евре по продајном курсу за девизе из курсне листе Народне банке
Југославије, која важи у моменту продаје.</p>

<p>Изузетно,
ради обезбеђења динарских средстава за исплату обвезница, Народна банка
Југославије купује евре по куповном курсу за девизе из курсне листе Народне
банке Југославије, која важи у моменту куповине.</p>

<p></p>

<p>3.
Народна банка Југославије девизна средства која су уплаћена у разним валутама
конвертује у евре – по званичном средњем курсу који важи на дан конверзије.</p>

<p></p>

<p>4. Ова
одлука ступа на снагу даном објављивања у “Службеном листу СРЈ”.</p>

<p></p>

<p>О. бр.
100 </p>

<p>23.
августа 2002. године </p>

<p>Београд </p>

<p>Гувернер</p>

<p>Народне банке Југославије</p>

<p>Млађан Динкић, с.
р.</p>



