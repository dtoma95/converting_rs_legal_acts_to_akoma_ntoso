



<p>На
основу члана 15. став 8. Закона о здравственој заштити („Службени гласник
Републике Србије“, бр. 17/92, 50/92 и 52/93) и члана 9. и 17. Одлуке о Плану
мреже здравствених установа („Службени гласник Републике Србије“, број 50/92),</p>

<p>Влада
Републике Србије донела је</p>

<p></p>

<p></p>

<p>ОДЛУКУ</p>

<p>О ОСНИВАЊУ ЗАВОДА ЗА
ЗАШТИТУ ЗДРАВЉА КИКИНДА</p>

<p>„Службени гласник
РС”, број 63 од 17. августа 1993.</p>

<p></p>

<p>Члан 1.</p>

<p>У
складу са Одлуком о Плану мреже здравствених установа („Службени гласник
Републике Србије”, број 50/92), оснива се Завод за заштиту здравља Кикинда.</p>

<p>Члан 2.</p>

<p>Назив
установе је Завод за заштиту здравља Кикинда (у даљем тексту: Завод).</p>

<p>Седиште
Завода је у Кикинди, Улица Ђуре Јакшића број 110.</p>

<p>Члан 3.</p>

<p>У
састав Завода улази хигијенско-епидемиолошка служба Дома здравља организационе
јединице, Здравственог центра Кикинда.</p>

<p>Члан 4.</p>

<p>Завод
је правно лице са статусом установе.</p>

<p>Завод
послује са потпуном одговорношћу. </p>

<p>Завод
има жиро-рачун који се води код надлежне службе Платног промета и финансијског
надзора.</p>

<p>Члан 5.</p>

<p>Завод
обавља здравствену делатност у складу са чланом 33. Закона о здравственој
заштити и то:</p>

<p>–
прати, истражује и проучава здравствено стање и здравствену културу
становништва, стање и квалитет животне средине, узроке, појаве и ширења
заразних и других болести социјално-медицинског значаја, утицаја еколошких
фактора на здравље;</p>

<p>–
прати, истражује и проучава организацију, рад и развој здравствене службе;</p>

<p>–
предлаже и предузима одговарајуће мере у циљу заштите и унарпеђења здравља
људи.</p>

<p>Члан 6.</p>

<p>Органи
Завода јесу: директор, управни одбор и надзорни одбор.</p>

<p>Управни
одбор има пет чланова од којих су два из реда запослених у Заводу.</p>

<p>Надзорни
одбор има три члана од којих је један из реда запослених у Заводу.</p>

<p>Директора,
управни одбор и надзорни одбор Завода именује и разрешава оснивач.</p>

<p>Члан 7.</p>

<p>Средства
и имовину за оснивање и рад Завода чине средства, имовина, права и обавезе
хигијенско-епидемиолошке службе Дома здравља, организационе јединице
Здравственог центра Кикинда, са билансним стањем на дан 30. септембра 1993.
године.</p>

<p>Биланс
стања у смислу става 1. овог члана утврдиће органи управљања Здравственог
центра Кикинда у чијем саставу хигијенско-епидемиолошка служба Дома здравља
престаје са радом на основу ове одлуке.</p>

<p>Завод
почиње са радом 1. октобра 1993. године.</p>

<p>Члан 8.</p>

<p>Даном
почетка рада Завод преузима средства, имовину, права и обавезе и запослене
раднике хигијенско-епидемиолошке службе Дома здравља, организационе јединице
Здравственог центра Кикинда.</p>

<p>Од
дана ступања на снагу ове одлуке служба из става 1. овог члана не може отуђити
или оптеретити имовину нити запошљавати нове раднике.</p>

<p>Члан 9.</p>

<p>Влада
Републике Србије ће именовати вршиоца дужности директора Завода до доношења
Статута Завода као и управни и надзорни одбор.</p>

<p>Органи
из става 1. овог члана припремиће статут и друга општа акта неопходна за упис у
регистар и почетак рада Завода. </p>

<p>Члан 10.</p>

<p>Ова одлука ступа на
снагу осмог дана од дана објављивања у „Службеном гласнику Републике Србије”.</p>

<p></p>

<p></p>

<p>05 број 022-3259/40-5</p>

<p>У Београду, 11. августа
1993. године</p>

<p>Влада Републике Србије</p>

<p>Потпредседник,</p>

<p>Станоје Анђелковић, с. р.</p>

<p></p>



