


	
	Zakon

	


	<p>На основу члана 8. став 3. Закона о утврђивању максималне зараде у јавном сектору („Службени гласник РС”, број 93/12),</p>
	<p>Министар финансија и привреде доноси</p>
	<p></p>
	<p>ПРАВИЛНИК</p>
	<p>о извештавању о исплаћеним зарадама у јавном сектору</p>
	<p>"Службени гласник РС", број 100 од 19. октобра 2012.</p>
	<p></p>
	<p>Члан 1.</p>
	<p>Овим правилником уређује се облик и садржина обрасца на којем исплатилац зарада у јавном сектору доставља извештај министарству надлежном за послове финансија о исплаћеним зарадама за одређени месец, које су обрачунате у складу са Законом о утврђивању максималне зараде у јавном сектору (у даљем тексту: Закон).</p>
	<p>Члан 2.</p>
	<p>Извештај о исплаћеним зарадама за одређени месец из члана 1. овог правилника, исплатилац зарада у јавном сектору доставља у року од 10 дана од дана коначне исплате зарада за тај месец, на Обрасцу извештаја о исплаћеним зарадама, који се даје у прилогу овог правилника и чини његов саставни део.</p>
	<p>Први извештај о исплаћеним зарадама у складу са Законом исплатилац зарада у јавном сектору доставља за октобар месец 2012. године, као месец почетка примене Закона, а на начин утврђен ставом 1. овог члана.</p>
	<p>Истовремено са извештајем о исплаћеним зарадама из става 2. овог члана исплатилац зарада доставља на обрасцу из става 1. овог члана и извештај о зарадама за септембар месец 2012. године, као месец који претходи месецу почетка примене закона којим се одређује максимална зарада у јавном сектору. 
	</p>
	<p>Члан 3.</p>
	<p>У Обрасцу извештаја о исплаћеним зарадама исказују се следећи подаци:</p>
	<p>– у колони 4 – ЈМБГ, јединствени матични број грађана, а за стране држављане број пасоша или другог идентификационог документа;</p>
	<p>– у колони 5 – Радно место запосленог, шифра занимања из Класификације занимања Републичког завода за статистику;</p>
	<p>– у колони 6 – Стручна спрема запосленог, степен стручне спреме запосленог; 
	</p>
	<p>– у колони 7 – Зарада, износи зарада утврђени у складу са чланом 2. став 2. и чланом 3. став 2. Закона;</p>
	<p>– у колони 8 – Увећана зарада, износи увећане зараде обрачунати и исплаћени у складу са Законом; 
	</p>
	<p>– у колони 9 – Варијабилни део, износи зараде утврђени у складу са чланом 6. Закона;</p>
	<p>– у колони 10 – Укупна нето зарада, збир износа из колона 7, 8 и 9;</p>
	<p>– у колони 11 – Укупна бруто зарада, износи нето зарада са припадајућим порезом и доприносима који се плаћају из зараде (Бруто 1).</p>
	<p>Члан 4.</p>
	<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
	<p></p>
	<p>Број 110-13/2012-001-007-1</p>
	<p>У Београду, 15. октобра 2012. године </p>
	<p>Министар,</p>
	<p>Млађан Динкић, с.р.</p>
	<p></p>
	<p>
	<img height="697" src="http://www.pravno-informacioni-sistem.rs/SlGlasnikPortal/slike/img5.gif&amp;doctype=reg&amp;abc=cba&amp;eli=true&amp;eliActId=424530&amp;regactid=424530" style="float: left" width="1136"></img></p>
	<p></p>
	<p></p>

