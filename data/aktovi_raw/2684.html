


	
	Zakon

	


	
				<p>Редакцијски пречишћен текст</p>
				<p></p>
				<p></p>
				<p>На основу члана 5. став 3. Закона о јавном дугу („Службени гласник РС”, бр. 61/05, 107/09, 78/11 и 68/15), члана 17. став 1. и чланa 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), а у вези са чланом 8. став 3. Закона о Агенцији за осигурање депозита („Службени гласник РС”, бр. 14/15 и 51/17), чланом 7. став 4. Закона о осигурању депозита („Службени гласник РС”, бр. 14/15 и 51/17) и чланом 38. Уредбе о општим условима за емисију и продају државних хартија од вредности на примарном тржишту („Службени гласник РС”, број 100/14),</p>
				<p>Влада доноси</p>
				<p>ОДЛУКУ</p>
				<p>о емисији дугорочних државних хартија од вредности</p>
				<p>"Службени гласник РС", бр. 60 од 20. јуна 
				2017, 61 од 23. јуна 2017 - исправка</p>
				<p>1. Република Србија емитује дугорочне државне хартије од вредности ради финансирања буџетског дефицита и рефинансирања обавеза по основу јавног дуга.</p>
				<p>2. Основни елементи дугорочних државних хартија од вредности из тачке 1. ове одлуке су:</p>
				<p>Емитент Република Србија</p>
				<p>Износ емисије 69.578.000 евра</p>
				<p>Номинална вредност 1.000 евра</p>
				<p>Датум емитовања 22. јун 2017. године</p>
				<p>Датум салдирања 22. јун 2017. године</p>
				<p>Датум доспећа 22. јун 2019. године</p>
				<p>Купон 1,00% годишње</p>
				<p>Инвеститор Агенција за осигурање депозита </p>
				<p>3. Дугорочне државне хартије од вредности емитују се у нематеријализованом облику и региструју код Централног регистра, депоа и клиринга хартија од вредности АД Београд (у даљем тексту: Централни регистар).</p>
				<p>4. Дугорочне државне хартије од вредности гласе на име.</p>
				<p>5. Цена дугорочних државних хартија од вредности утврђује се у форми купонских обвезница са годишњом исплатом купона. Датуми доспећа купона су 
				22. јун 2018. године и 
				22. јун 2019. године. Уколико датум доспећа државних хартија од вредности падне у нерадан дан, исплата доспелих дугорочних државних хартија од вредности ће се обавити првог наредног радног дана.</p>
				<p>Цена код дугорочних државних хартија од вредности се одређује на следећи начин:</p>
				<p><img src="http://www.pravno-informacioni-sistem.rs/SlGlasnikPortal/slike/emisija-zapisa-dugoroc_opt.jpeg&amp;doctype=reg&amp;abc=cba&amp;eli=true&amp;eliActId=423232&amp;regactid=423232" alt="emisija-zapisa-dugorocna.tiff"></img></p>
				<p>Легенда:</p>
				<p>D – цена </p>
				<p>N – номинална вредност </p>
				<p>pk – годишња купонска стопа </p>
				<p>f – број купона у току године </p>
				<p>p – тражена годишња стопа приноса </p>
				<p>K – укупан број купона који доспевају од дана продаје до дана доспећа </p>
				<p>d1 – број дана од датума продаје до дана доспећа следећег купона</p>
				<p>d2 – број дана у купонском периоду коме припада датум продаје</p>
				<p>*Службени гласник РС, број 61/2017</p>
				<p></p>
				<p>6. Пренос власништва на дугорочним државним хартијама од вредности врши се на дан уписа дугорочних државних хартија од вредности на одговарајуће рачуне хартија од вредности који се воде код Централног регистра.</p>
				<p>7. Дугорочне државне хартије од вредности из тачке 2. ове одлуке могу да буду наплаћене пре рока њиховог доспећа у целости или делимично на захтев Агенције за осигурање депозита уз обавезу најаве од најмање три радна дана Министарству финансија писменим путем. Цена по којој се откупљују дугорочне државне хартије од вредности једнака је номиналној вредности дугорочних државних хартија од вредности и обрачунатој камати до датума превремене исплате дугорочних државних хартија од вредности. </p>
				<p>8. Ова одлука ступа на снагу наредног дана од дана објављивања у „Службеном гласнику Републике Србије”.</p>
				<p>05 број 424-5481/2017 </p>
				<p>У Београду, 19. јуна 2017. године</p>
				<p>Влада</p>
				<p>Први потпредседник Владе,</p>
				<p>Ивица Дачић, с.р.</p>
	

