

<p>На основу члана 23. став 2. Закона о контроли државне помоћи („Службени гласник РС”, број 51/09), </p>
<p>Министар финансија доноси</p>
<p></p>
<p>ПРАВИЛНИК </p>
<p>о методологији израде годишњег извештаја о додељеној државној помоћи</p>
<p>
„Службени гласник РС", брoj 3 од 24. јануара 2011.</p>
<p></p>
<p>Члан 1.</p>
<p>Овим правилником прописују се: методологија израде годишњег извештаја о додељеној државној помоћи (у даљем тексту: годишњи извештај), рок у коме даваоци државне помоћи достављају министарству надлежном за послове финансија (у даљем тексту: министарство) податке о додељеној државној помоћи и рок у коме Комисија за контролу државне помоћи (у даљем тексту: Комисија) доставља годишњи извештај Влади.</p>
<p>Члан 2.</p>
<p>Годишњи извештај садржи:</p>
<p>1) износе додељених државних помоћи по категоријама/врстама и инструментима,</p>
<p>2) упоредне податке за две године које претходе извештајној години,</p>
<p>3) анализу прикупљених података о додељеној државној помоћи,</p>
<p>4) извештај о раду Комисије.</p>
<p>Члан 3.</p>
<p>Давалац државне помоћи дужан је да прописане податке за израду годишњег извештаја достави министарству до 31. марта текуће године за претходну годину, у писаном и електронском облику, у форми Табеле додељене државне помоћи, која са Упутством за попуњавање Табеле додељене државне помоћи, представља саставни део овог правилника (Прилог I) и преузима се на интернет страници министарства.</p>
<p>Изузетно од става 1. овог члана, министарство надлежно за послове: пољопривреде, рибарства и шумарства доставља само податке о укупно додељеним износима државне помоћи.</p>
<p>Комисија доставља Влади годишњи извештај до 30. јуна текуће године за претходну годину.</p>
<p>Члан 4.</p>
<p>За потребу израде годишњег извештаја, државна помоћ разврстава се, зависно од циља и износа додељене државне помоћи, према следећим категоријама/врстама:</p>
<p>1) Регионална државна помоћ:</p>
<p>1.1. Регионална инвестициона државна помоћ,</p>
<p>1.2. Регионална државна помоћ новооснованим малим привредним субјектима,</p>
<p>1.3. Регионална државна помоћ за оперативно пословање,</p>
<p>2) Хоризонтална државна помоћ:</p>
<p>2.1. Државна помоћ за мале и средње привредне субјекте,</p>
<p>2.2. Државна помоћ за санацију и за реструктурисање привредног субјекта у тешкоћама,</p>
<p>2.3. Државна помоћ за запошљавање:</p>
<p>2.3.1. Државна помоћ за запошљавање лица која се теже запошљавају,</p>
<p>2.3.2. Државна помоћ за запошљавање лица са инвалидитетом,</p>
<p>2.3.3. Државна помоћ за накнаду додатних трошкова запошљавања лица са инвалидитетом,</p>
<p>2.4. Државна помоћ за заштиту животне средине:</p>
<p>2.4.1. Државна помоћ за достизање виших стандарда од важећих у Републици Србији или за повећање нивоа заштите животне средине у одсуству стандарда,</p>
<p>2.4.2. Државна помоћ за рано усклађивање са новим стандардима,</p>
<p>2.4.3. Државна помоћ за постизање уштеде енергије,</p>
<p>2.4.4. Државна помоћ за производњу енергије из обновљивих извора,</p>
<p>2.4.5. Државна помоћ за постројења за комбиновану производњу електричне енергије и топлотне енергије (когенерација),</p>
<p>2.4.6. Државна помоћ за даљинско грејање,</p>
<p>2.4.7. Државна помоћ за управљање отпадом,</p>
<p>2.4.8. Државна помоћ за санацију контаминираних локација,</p>
<p>2.4.9. Државна помоћ за измештање привредних субјеката,</p>
<p>2.4.10. Државна помоћ за израду студија заштите животне средине,</p>
<p>2.5. Државна помоћ за истраживање, развој и иновације:</p>
<p>2.5.1. Државна помоћ за истраживање и развој,</p>
<p>2.5.2. Државна помоћ за израду студија о техничкој изводљивости,</p>
<p>2.5.3. Државна помоћ малим и средњим привредни субјектима за стицање права индустријске својине,</p>
<p>2.5.4. Државна помоћ за мале иновативне привредне субјекте,</p>
<p>2.5.5. Државна помоћ за иновације процеса и организације пословања,</p>
<p>2.5.6. Државна помоћ малим и средњим привредним субјектима за услуге саветовања и подстицања иновација,</p>
<p>2.5.7. Државна помоћ за унајмљивање висококвалификованог особља,</p>
<p>2.5.8. Државна помоћ за иновативне кластере,</p>
<p>2.6. Државна помоћ за усавршавање, </p>
<p>2.7. Државна помоћ у облику ризичног капитала,</p>
<p>2.8. Државна помоћ у области културе,</p>
<p>3) Секторска државна помоћ:</p>
<p>3.1. Државна помоћ у сектору производње челика,</p>
<p>3.2. Државна помоћ у сектору вађења угља,</p>
<p>3.3. Државна помоћ у сектору саобраћаја:</p>
<p>3.3.1. Државна помоћ за комбиновани транспорт терета,</p>
<p>3.3.2. Државна помоћ за саобраћај у унутрашњој пловидби,</p>
<p>3.3.3. Државна помоћ за ваздушни саобраћај,</p>
<p>4) Државна помоћ мале вредности (de minimis државна помоћ).</p>
<p>Члан 5.</p>
<p>За категорије/врсте државне помоћи из члана 5. овог правилника, инструменти доделе државне помоћи су:</p>
<p>1) Субвенције, </p>
<p>2) Субвенционисање камата,</p>
<p>3) Кредити под повољнијим условима,</p>
<p>4) Порески подстицаји:</p>
<p>4.1. Пореске олакшице,</p>
<p>4.2. Порески кредит,</p>
<p>4.3. Отпис пореза,</p>
<p>4.4. Ослобађање од плаћања пореза,</p>
<p>4.5. Други порески подстицаји,</p>
<p>5) Смањење доприноса за обавезно социјално осигурање,</p>
<p>6) Капитална улагања / Улагање у ризични капитал,</p>
<p>7) Отпис дуга,</p>
<p>8) Гаранције (укључујући и податке о кредиту или другим финансијским трансакцијама које су обухваћене гаранцијама, податке о осигурању и исплати премија),</p>
<p>9) Краткорочно осигурање извозних кредита,</p>
<p>10) Продаја непокретне имовине у јавној својини,</p>
<p>11) Други инструменти доделе државне помоћи.</p>
<p>Члан 6.</p>
<p>Овај правилник ступа на снагу осмог дана од дана објављивања у „Службеном гласнику РС”.</p>
<p></p>
<p>Број 110-00-00621/2010-26</p>
<p>У Београду, 17. јануара 2010. године</p>
<p>Министар,</p>
<p>др Диана Драгутиновић, с.р.</p>
<p></p>
<p></p>
<p></p>
<p><img alt="z-03.tif" src="http://www.pravno-informacioni-sistem.rs/SlGlasnikPortal/slike/z-03_opt.jpeg&amp;doctype=reg&amp;abc=cba&amp;eli=true&amp;eliActId=362569&amp;regactid=362569"></img></p>
<p></p>
<p></p>
<p></p>
<p>Упутствоза попуњавање Табеле додељене државне помоћи</p>
<p></p>
<p>У поједине рубрике Табеле додељене државне помоћи уписује се:</p>
<p>1) у рубрику 1 (Давалац државне помоћи) – Република Србија, аутономна покрајина и јединица локалне самоуправе, преко надлежних органа, и свако правно лице које управља и/или располаже јавним средствима и додељује државну помоћ у било ком облику;</p>
<p>2) у рубрику 2 (Матични број даваоца државне помоћи) – матични број додељен од стране Републичког завода за статистику;</p>
<p>3) у рубрику 3 (Корисник државне помоћи) – свако правно и физичко лице, које у обављању делатности производње и/или промета робе и/или пружања услуга на тржишту, користи државну помоћ у било ком облику;</p>
<p>4) у рубрику 4 (Матични број корисника државне помоћи) – матични број додељен од стране Републичког завода за статистику;</p>
<p>5) у рубрику 5 (Сектор/делатност корисника државне помоћи) – троцифрена ознака делатности (до нивоа гране) према Закону о Класификацији делатности („Службени гласник РС”, број 104/2009) и Уредби о класификацији делатности („Службени гласник РС”, број 54/2010); </p>
<p>6) у рубрику 6 (Број одлуке Комисије за контролу државне помоћи) – број под којим је Комисија за контролу државне помоћи донела одлуку о дозвољености државне помоћи;</p>
<p>7) у рубрику 7 (Назив мере државне помоћи) – основни пропис који представља непосредни основ за доделу државне помоћи (закон, уредба, правилник, програм, одлука и др.);</p>
<p>8) у рубрику 8 (Правни основ за доношење мере државне помоћи) – прописи на основу којих се доноси пропис који представља непосредни основ за доделу државне помоћи;</p>
<p>9) у рубрику 9 (Категорија/врста државне помоћи) – класификација државне помоћи сходно члану 5. Правилника о методологији израде годишњег извештаја о додељеној државној помоћи;</p>
<p>10) у рубрику 10 (Износ државне помоћи) – додељени износ државне помоћи;</p>
<p>11) у рубрику 11 (Инструмент доделе државне помоћи) – инструмент доделе државне помоћи према члану 6. Правилника о методологији израде годишњег извештаја о додељеној државној помоћи;</p>
<p>12) у рубрику 12 (Извор финансирања државне помоћи) – ниво са којег се додељује државна помоћ (република, аутономна покрајина, јединица локалне самоуправе или други извори финансирања);</p>
<p>13) у рубрику 13 (Трајање државне помоћи – временски период трајања државне помоћи.</p>