


	
	Zakon


				
					Редакцијски пречишћен текст
				<p></p>
				<p></p>
				<p></p>
				<p></p>
				<p>На основу члана 53. став 5. Закона о јавним скијалиштима („Службени гласник РС”, број 46/06), </p>
				<p>Mинистар економије и регионалног развоја и министар омладине и спорта споразумно доносе,</p>
	<p></p>
	<p></p>
				<p>ПРАВИЛНИК</p>
				<p>о начину и програму полагања испита за редара, стицања овлашћења за обављање послова редара на скијалишту и изгледу и начину издавања легитимације редара </p>
				<p>"Службени гласник РС", бр. 
				4 од 28. јануара 2011,
				
				56 од 5. јуна 2012, 2 од 9. 
				јануара 2015.</p>
	<p></p>
	<p></p>
				<p>I. УВОДНА ОДРЕДБА</p>
	<p></p>
				<p>Члан 1.</p>
				<p>Овим правилником прописују се начин и програм полагања испита за редара, начин и поступак стицања овлашћења за обављање послова редара на скијалишту (у даљем тексту: редара) и изглед и начин издавања легитимације редара (у даљем тексту: легитимација).</p>
	<p></p>
				<p>II. НАЧИН И ПРОГРАМ ПОЛАГАЊА ИСПИТА ЗА РЕДАРА</p>
	<p></p>
				<p>Члан 2.</p>
				<p>Испит за редара полаже се пред комисијом за полагање стручног испита за редара, коју образује министар надлежан за послове туризма (у даљем тексту: министар). </p>
				<p>Комисија за полагање испита за редара (у даљем тексту: комисија) има председника, два члана и секретара, који имају заменике. </p>
				<p>Олимпијски комитет Србије и Спортски савез Србије, предлажу по једног члана комисије.</p>
				<p>Административно-стручне послове за комисију обавља секретар.</p>
				<p>Председнику, члановима и секретару припада накнада за рад у комисији, чија се висина одређује решењем о образовању комисије. </p>
				<p></p>
	<p>Члан 3.</p>
				<p>Чланови комисије мораjу да имају стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године.</p>
				<p>Чланови комисије које предлажу Олимпијски комитет Србије и Спортски савез Србије мора да имају лиценцу издату од стране спортске организације која врши стручно оспособљавање у области скијашког спорта, уписане у Регистар спортских организација који води министарство надлежно за послове спорта (у даљем тексту: регистар).</p>
				<p></p>
	<p>Члан 4.</p>
				<p>Министарство надлежно за послове туризма (у даљем тексту: министарство) 
				** расписује оглас на који се могу пријавити заинтересована лица за полагање испита за редара. </p>
				<p>Оглас из става 1. овог члана нарочито садржи: предмет огласа, 
				* рокове за подношење пријава, садржину пријаве, доказе који се подносе уз пријаву, износ трошкова полагања испита, број рачуна на који се уплаћује износ трошкова полагања испита и друге податке од значаја за полагање испита за редара. </p>
				<p></p>
				<p>
				*Службени гласник 
				РС, број 56/2012</p>
				<p>
				**Службени гласник 
				РС, број 2/2015</p>
				<p></p>
	<p>Члан 5.</p>
				<p>Трошкове полагања испита сноси лице које полаже испит за редара на скијалишту (у даљем тексту: кандидат). </p>
				<p>Трошкови из става 1. овог члана плаћају се посебно за полагање предмета Познавање овлашћења и дужности редара на скијалишту и посебно за полагање предмета Познавање скијања, на начин уређен овим правилником.</p>
				<p></p>
	<p>Члан 6.</p>
				<p>Писмена пријава за полагање стручног испита за редара на скијалишту садржи:</p>
				<p>1) име, очево име и презиме кандидата; </p>
				<p>2) датум и место рођења кандидата; </p>
				<p>2а) јединствени 
				матични број грађана;*</p>
				<p>3) врсту школске спреме и смер који је кандидат завршио;</p>
				<p>4) фотокопију документа са фотографијом којим се доказује лични идентитет;</p>
				<p>5) уверење о здравственој способности за обављање послова редара на скијалишту (посебна здравствена способност);</p>
				<p>6) доказ о плаћеним трошковима полагања испита за редара на скијалишту.</p>
				<p></p>
				<p>
				*Службени гласник 
				РС, број 56/2012</p>
				<p></p>
	<p>Члан 7.</p>
				<p>Испит за редара полаже се по програму који обухвата следеће предмете:</p>
				<p>1) Познавање овлашћења и дужности редара на скијалишту; </p>
				<p>2) Познавање скијања.</p>
				<p>Кандидат који има лиценцу издату од стране спортске организације која врши стручно оспособљавање у области скијашког спорта и која је уписана у регистар, не мора да полаже предмет Познавања скијања.</p>
	<p></p>
				<p>Члан 8.</p>
				<p>Предмет Познавање овлашћења и дужности редара на скијалишту обухвата градиво које се односи на познавање закона и подзаконских аката којим се уређују јавна скијалишта а нарочито у вези са:</p>
				<p>1) мерама безбедности и редом на скијалишту;</p>
				<p>2) дужностима и овлашћењима редара на скијалишту; </p>
				<p>3) правилима о реду на скијалишту (понашање скијаша и других лица на скијалишту);</p>
				<p>4) правилима коришћења жичара и ски-лифтова на скијалишту;</p>
				<p>5) скијашким несрећама;</p>
				<p>6) средствима превоза на скијалишту;</p>
				<p>7) садржином, изгледом и местом постављања знакова и сигнализације на скијалишту;</p>
				<p>8) коришћењем и радом скијалишта; </p>
				<p>9) престанком рада жичара и ски-лифтова;</p>
				<p>10) опомињањем и удаљењем лица са скијалишта;</p>
				<p>11) обезбеђивањем опасних места на скијалишту; </p>
				<p>12) основама овлашћења и одговорности туристичке инспекције на скијалишту.</p>
	<p></p>
				<p>Члан 9. </p>
				<p>Предмет Познавање овлашћења и дужности редара на скијалишту полаже се писмено и усмено.</p>
				<p>Усмени део испита се полаже након положеног писменог дела. </p>
				<p>Брисани су ранији 
				ст. 3. и 4. (види члан 2. Правилника - 2/2015-30)</p>
	<p></p>
				<p>Члан 10.</p>
				<p>Предмет Познавање скијања може да полаже кандидат, који је претходно положио испит из предмета Познавање овлашћења и дужности редара на скијалишту. </p>
	<p></p>
				<p>Члан 11.</p>
				<p>Програм познавања скијања обухвата следеће градиво: </p>
				<p>1) познавање и руковање опремом за скијање;</p>
				<p>3) познавање облика и техника скијања (алпско скијање, сноубординг, телемарк);</p>
				<p>4) познавање уређења и припремања ски – стаза;</p>
				<p>Брисана је ранија 
				тачка 5) (види члан 3. Правилника - 56/2012-20).</p>
	<p></p>
				<p>Члан 12. </p>
				<p>Предмет Познавање скијања 
				* обухвата проверу умешности у скијању кандидата, по критеријумима одређеним важећим програмом надлежног спортског савеза 
				*.</p>
				<p></p>
				<p>
				*Службени гласник 
				РС, број 56/2012</p>
	<p></p>
				<p>Члан 13. </p>
				<p>Полагање испита из предмета Познавање скијања се врши на скијалишту на територији Републике Србије, у месту и у време које одреди комисија.</p>
	<p></p>
				<p>Члан 14.</p>
				<p>Успех кандидата 
				на стручном испиту за сваки предмет и коначан успех оцењује се 
				оценом ,,положио” или ,,није положио”.*</p>
				<p>Брисан је ранији 
				став 2. (види члан 5. Правилника - 56/2012-20)</p>
				<p>Коначан успех кандидата на стручном испиту утврђује комисија. </p>
				<p>Ако кандидат не положи предмет Познавање скијања, сматра се да није положио испит.</p>
				<p></p>
				<p>
				*Службени гласник 
				РС, број 56/2012</p>
	<p></p>
				<p>Члан 15.</p>
				<p>Започето полагање стручног испита може се одложити ако је кандидат због болести или других оправданих разлога био спречен да настави полагање стручног испита.</p>
				<p>Комисија доноси одлуку о одлагању стручног испита. </p>
				<p>Одлагање испита не може бити дуже од три месеца.</p>
	<p></p>
				<p>Члан 16.</p>
				<p>О полагању испита води се записник у који се уносе подаци о саставу комисије, кандидату, садржини полагања испита и добијеној оцени кандидата. </p>
				<p>Записник потписују председник, чланови комисија и секретар. </p>
	<p></p>
				<p>III. СТИЦАЊЕ ОВЛАШЋЕЊА ЗА ОБАВЉАЊЕ ПОСЛОВА РЕДАРА НА СКИЈАЛИШТУ</p>
	<p></p>
				<p>Члан 17.</p>
				<p>На основу записника о полагању испита за редара, кандидату се издаје уверење о положеном испиту. </p>
				<p>Уверење из става 1. овог члана садржи: </p>
				<p>1) назив министарства које издаје уверење; </p>
				<p>2) пропис на основу кога се издаје уверење; </p>
				<p>3) име, презиме, датум и место рођења кандидата; </p>
				<p>3а) датум 
				положеног испита*</p>
				<p>4) број, датум и 
				место издавања уверења.*</p>
				<p></p>
				<p>
				*Службени гласник 
				РС, број 56/2012</p>
	<p></p>
				<p>Члан 18.</p>
				<p>Уверење о положеном испиту за редара министарство издаје на захтев кандидата.</p>
				<p>Издавањем уверења о положеном испиту, кандидат стиче овлашћење за обављање послова редара.</p>
	<p></p>
				<p>IV. ИЗГЛЕД И НАЧИН ИЗДАВАЊА ЛЕГИТИМАЦИЈЕ РЕДАРА </p>
	<p></p>
				<p>Члан 19.</p>
				<p>Образац легитимације је правоугаоног облика, величине 71 x 101 mm, израђен је од 
				ПВЦ материјала са заштитним слојем ламината*, чија је предња страна и полеђина у основи светлосиве боје, прекривене комбинацијом више нијанси плаве боје.</p>
				<p></p>
				<p>
				*Службени гласник 
				РС, број 56/2012</p>
	<p></p>
				<p>Члан 20.</p>
				<p>Предња страна легитимације садржи: </p>
				<p>1) у горњем делу, у средини, Мали грб Републике Србије;</p>
				<p>2) испод Малог грба, на средини, текст – ,,РЕПУБЛИКА СРБИЈА”, испод њега: линију на којој се уписује назив министарства надлежног за послове туризма, испод ње текст: „ЛЕГИТИМАЦИЈА”, испод њега текст: „РЕДАРА НА СКИЈАЛИШТУ”, испод њега текст: ,,Indentity card of ski resort attendant”;</p>
				<p>3) испод текста из тачке 2) овог члана, са леве стране је: линија за исписивање имена, испод ње текст: „Име/First Name:”, испод њега: линија за исписивање презимена, испод ње текст: „Презиме/Last Name”, испод њега: линија за потпис овлашћеног лица, испод ње текст: ,,Овлашћено лице”;</p>
				<p>4) испод текста из тачке 2) овог члана, са десне стране, налази се место за фотографију формата 25 х 35mm, преко које се у доњем левом углу утискује печат министарства. </p>
				<p>Полеђина легитимације редара садржи:</p>
				<p>1) у горњем делу, у средини текст: „ОВЛАШЋЕЊА РЕДАРА НА СКИЈАЛИШТУ”;</p>
				<p>2) испод текста „ОВЛАШЋЕЊА РЕДАРА НА СКИЈАЛИШТУ” одштампан је текст следеће садржине:„Редар је у вршењу својих дужности, овлашћен да одржава ред на скијалишту у складу са чланом 54. Закона о јавним скијалиштима („Службени гласник РС”, број 46/06).”, испод њега текст: ,,Број легитимације/Licence number” и у продужетку линија за исписивање броја легитимације; </p>
				<p>3) на левој страни испод текста ,,Број легитимације/Licence number”, је линија за исписивање датума издавања и текст: ,,Датум издавања”;</p>
				<p>4) на десној страни је линија за исписивање места издавања и текст: ,,Место издавања”. </p>
	<p></p>
				<p>Члан 21.</p>
				<p>Легитимацију редара издаје министарство, 
				* у циљу доказивања својства овлашћеног лица за обављање послова редара на скијалишту. </p>
				<p></p>
				<p>
				*Службени гласник 
				РС, број 2/2015</p>
	<p></p>
				<p>Члан 22.</p>
				<p>Захтев за издавање легитимације редара садржи:</p>
				<p>1) име, очево име и презиме подносиоца захтева; </p>
				<p>2) датум и место рођења подносиоца захтева; </p>
				<p>3) уверење о положеном испиту за за обављање послова редара на скијалишту;</p>
				<p>4) брисана је (види 
				члан 4. Правилника - 2/2015-30)</p>
	<p></p>
				<p>Члан 23.*</p>
				<p>Издата 
				легитимација престаје да важи ако легитимација буде изгубљена 
				или оштећена тако да се не може користити, или на други начин 
				постане неупотребљива.*</p>
				<p>Евиденцију о 
				издатим, замењеним и неважећим легитимацијама редара води 
				министарство.*</p>
				<p></p>
				<p>
				*Службени гласник 
				РС, број 2/2015</p>
	<p></p>
				<p>Члан 24.</p>
				<p>Легитимација редара се издаје на Обрасцу 1 – Образац легитимације редара на скијалишту, који је одштампан уз овај правилник и чини његов саставни део.</p>
	<p></p>
				<p>Члан 25.</p>
				<p>
				Брисан је (види члан 8. Правилника - 56/2012-20)</p>
	<p></p>
				<p>Члан 26.</p>
				<p>За припрему полагања испита за редара на скијалишту користе се следећи правни извори:</p>
				<p>1) Закон о 
				туризму („Службени гласник РС”, бр. 36/09, 88/10, 99/11 – др. 
				закон и 93/12);*</p>
				<p>2) Закон о јавним скијалиштима (,,Службени гласник РС”, број 46/06).</p>
				<p></p>
				<p>
				*Службени гласник 
				РС, број 2/2015</p>
				<p>Члан 27.</p>
				<p>Овај правилник ступа на снагу осмог дана од дана објављивања у ,,Службеном гласнику Републике Србије”.</p>
	<p></p>
	<p></p>
				<p>Број 300-110-00-00110/2009-16 </p>
				<p>У Београду, 28. децембра 2010. године </p>
				<p>Министар,</p>
				<p>Млађан Динкић, с.р.</p>
				<p>Број 110-00-00011/2009-02</p>
				<p>У Београду, 28. децембра 2010. године</p>
				<p>Министар,</p>
				<p>Снежана Самарџић-Марковић, с.р.</p>
				<p></p>
	<p></p>
	<p>Образац 1.</p>
				<p>ОБРАЗАЦ ЛЕГИТИМАЦИЈЕ РЕДАРА НА СКИЈАЛИШТУ</p>
				<p><img src="http://www.pravno-informacioni-sistem.rs/SlGlasnikPortal/slike/obrasci-redar-na-skija_opt.jpeg&amp;doctype=reg&amp;abc=cba&amp;eli=true&amp;eliActId=401343&amp;regactid=401343" alt="obrasci-redar-na-skijalistu_Page_1.tiff"></img></p>
				<p><img src="http://www.pravno-informacioni-sistem.rs/SlGlasnikPortal/slike/obrasci-redar-na-skij_opt1.jpeg&amp;doctype=reg&amp;abc=cba&amp;eli=true&amp;eliActId=401343&amp;regactid=401343" alt="obrasci-redar-na-skijalistu_Page_2.tiff"></img></p>
	
