


	
	Zakon

	


	
				<p>На основу члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14) и члана 145. став 3. Закона о полицији („Службени гласник РС”, број 6/16),</p>
				<p>Министар унутрашњих послова доноси</p>
				<p></p>
				<p>ПРАВИЛНИК</p>
				<p>о начину полагања заклетве полицијских службеника</p>
				<p>"Службени гласник РС", број 57 од 17. јуна 
				2016.</p>
				<p></p>
				<p>Члан 1.</p>
				<p>Овим правилником прописује се начин полагања заклетве полицијских службеника.</p>
				<p>Члан 2.</p>
				<p>На Дан Полиције, односно Министарства унутрашњих послова, полицијски службеници примљени у службу у претходној години полажу заклетву пред руководиоцима надлежних организационих јединица у Министарству унутрашњих послова.</p>
				<p>Члан 3.</p>
				<p>Приликом полагања заклетве, руководиоци из члана 2. овог правилника и полицијски службеници који полажу заклетву носе свечану униформу или грађанско одело уколико полицијске послове обављају у грађанском оделу. </p>
				<p>Члан 4.</p>
				<p>Заклетва се полаже тако што одређени руководилац у Дирекцији полиције гласно чита, а полицијски службеници наглас за њим понављају текст заклетве.</p>
				<p>Након полагања заклетве, полицијски службеник који је положио заклетву потписује текст заклетве.</p>
				<p>Члан 5.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
				<p></p>
				<p>01 број 5138/16-4</p>
				<p>У Београду, 15. јуна 2016. године</p>
				<p>Министар,</p>
				<p>др Небојша Стефановић, с.р.</p>
	

