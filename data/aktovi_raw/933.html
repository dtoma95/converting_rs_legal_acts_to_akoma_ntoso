


	
	Zakon

	


	
		Редакцијски пречишћен текст
	<p></p>
	<p></p>
	<p>На основу члана 43. став 4. Закона о финансирању локалне самоуправе („Службени гласник РС”, бр. 62/06 и 47/11) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),</p>
	<p>Влада доноси</p>
	<p></p>
	<p>УРЕДБУ</p>
	<p>о критеријумима за расподелу трансфера солидарности јединицама локалне самоуправе</p>
	<p>
	"Службени гласник РС", бр. 73 
	од 30. септембра 2011, 
	91 
	од 
	2. 
	децембра 
	2011.</p>
	<p></p>
	<p>Члан 1.</p>
	<p>Овом уредбом утврђују се додатни критеријуми за расподелу средстава трансфера солидарности која се, као део укупног ненаменског трансфера, расподељују јединицама локалне самоуправе које су сврстане у оквиру исте групе развијености, у складу са законом којим се уређује регионални развој.</p>
	<p>Члан 2.</p>
	<p>Средства из члана 1. ове уредбе расподељују се јединицама локалне самоуправе према критеријуму степена развијености, односно односу степена развијености града Београда према степену развијености јединице локалне самоуправе.</p>
	<p>Трансфер солидарности распоређује се јединицама локалне самоуправе, изузев граду Београду, на основу степена развијености, и то:</p>
	<p>– 50% средстава трансфера солидарности дели се јединицама локалне самоуправе из IV групе развијености; 
	</p>
	<p>– 30% средстава трансфера солидарности дели се јединицама локалне самоуправе из III групе развијености; 
	</p>
	<p>– 10% средстава трансфера солидарности дели се јединицама локалне самоуправе из II групе развијености; 
	</p>
	<p>– 10% средстава трансфера солидарности дели се јединицама локалне самоуправе из I групе развијености.</p>
	<p>Изузетно, уколико је број јединица локалне самоуправе сврстаних у 
	оквиру II групе развијености једнак или већи у односу на број јединица 
	локалне самоуправе сврстаних у оквиру I групе развијености, врши се 
	корекција обрачунатог износа трансфера солидарности из става 2. овог члана, 
	тако што се једна половина средстава трансфера солидарности која припада 
	јединицама локалне самоуправе из I групе развијености распоређује и дели 
	јединицама локалне самоуправе из II групе развијености.*</p>
	<p>Трансфер солидарности из ст. 2. и 3.* овог члана унутар исте групе развијености, распоређује се према односу степена развијености града Београда и одређене јединице локалне самоуправе, и то тако што јединица локалне самоуправе са најмањим степеном развијености остварује највећа средства трансфера солидарности унутар исте групе развијености.</p>
	<p>*Службени гласник РС, број 91/2011</p>
	<p>Члан 3.</p>
	<p>Расподела трансфера солидарности из члана 2. став 4.* ове уредбе врши се по следећој формули:</p>
	<p><img src="http://www.pravno-informacioni-sistem.rs/SlGlasnikPortal/slike/uredba_Page_1_opt.jpeg&amp;doctype=reg&amp;abc=cba&amp;eli=true&amp;eliActId=416740&amp;regactid=416740" alt="uredba_Page_1.tiff"></img></p>
	<p>док је:</p>
	<p>ТСо – трансфер солидарности за одређену јединицу локалне самоуправе;</p>
	<p>УТС – укупан трансфер солидарности;</p>
	<p>Кз – проценат трансфера за одређени степен развијености у складу са законом којим се уређује регионални развој, односно јединственом листом развијености региона и јединица локалне самоуправе;</p>
	<p>Ко – коефицијент за одређену јединицу локалне самоуправе;</p>
	<p>СРбг – степен развијености града Београда;</p>
	<p>СРо – степен развијености одређене јединице локалне самоуправе;</p>
	<p><img src="http://www.pravno-informacioni-sistem.rs/SlGlasnikPortal/slike/uredba_Page_2_opt.jpeg&amp;doctype=reg&amp;abc=cba&amp;eli=true&amp;eliActId=416740&amp;regactid=416740" alt="uredba_Page_2.tiff"></img> – сума коефицијената из истог степена развијености.</p>
	<p>Трансфер солидарности за одређену јединицу локалне самоуправе добија се када се укупан трансфер солидарности помножи са процентом из члана 2. став 2 ове уредбе, 
	коригован у складу са чланом 2. став 3. ове уредбе,*
	тако добијен износ подели са збиром коефицијената јединица локалне самоуправе из истог степена развијености и добијен количник помножи са коефицијентом за ту јединицу локалне самоуправе.</p>
	<p>Коефицијент за одређену јединицу локалне самоуправе представља однос степена развијености града Београда и степена развијености те јединице локалне самоуправе, при чему се степен развијености одређује према јединственој листи развијености региона и јединица локалне самоуправе, у складу са законом који уређује регионални развој. 
	</p>
	<p>*Службени гласник РС, број 91/2011</p>
	<p>Члан 4.</p>
	<p>Ова уредба ступа на снагу наредног дана од дана објављивања у „Службеном гласнику Републике Србије”, а примењује се од 1. октобра 2011. године.</p>
	<p></p>
	<p></p>
	<p>05 број 110-7413/2011</p>
	<p>У Београду, 29. септембра 2011. године</p>
	<p>
	Влада</p>
	<p>Први потпредседник Владе –</p>
	<p>заменик председника Владе,</p>
	<p>
	Ивица Дачић, с.р.</p>

