

<p>
На основу члана 
21. став 

2. Закона
о 
библиотечкој
делатности
(„Службени гласник РС”, број 34/94),</p>
<p>
Министар културе доноси</p>
<p>
</p>
<p>

ПРАВИЛНИК</p>
<p>
о 
врсти стручних послова у библиотеци, врсти и степену стручне спреме потребне за 
њихово обављање</p>
<p>
„Службени гласник
РС", број 63 од 19. 

октобра 1994.
</p>
<p>
</p>
<p>
Члан 1.</p>
<p>
Овим правилником прописују се врсте стручних послова у
библиотекама и организационим јединицама других организација које обављају
библиотечку делатност (у даљем тексту: библиотека) и врсте и степен стручне
спреме потребне за њихово обављање. </p>
<p>
Члан 2. 
</p>
<p>
Стручни послови у библиотекама јесу: 
</p>
<p>
1) с високом стручном спремом: послови библиотекара,
библиографа, археографа, информатора, документалисте и конзерватора; </p>
<p>
2) с вишом стручном спремом: послови вишег књижничара; 
</p>
<p>
3) са средњом стручном спремом: послови књижничара и
књиговесца. </p>
<p>
Члан 3. 
</p>
<p>
Стручни послови библиотекара јесу: 
</p>
<p>
1) послови изградње, унапређења и развоја библиотечке и
информационе делатности и заштите библиотечке грађе; праћење реализације
програма и планова рада библиотека и анализирање стања делатности; предлагање
мера за унапређивање делатности, програмирање и планирање
библиотечко-информационог система; израда планова и програма и припрема
предавања за стручно оспособљавање и усавршавање библиотечких радника; планирање
набавне политике и структурирање фондова библиотеке; пласман наше књиге у
иностранству и међународна размена грађе; изграђивање и унапређивање система
каталога и система класификације; праћење примене међународних стандарда;
контрола квалитета библиографских база података; пројектовање микротезауруса и
усклађивање с јединственим микротезаурусом; успостављање и одређивање
нормативних датотека; утврђивање каталога и других информационих инструмената;
редиговање регистра; припрема предговора, поговора и упутстава за коришћење
публикација за селективну дисеминацију информација; учествовање у изради аката
који регулишу рад и уређење библиотека; пројектовање базе података;
пројектовање нових информационих подсистема и примена технологија за потребе
библиотека; истраживање и сакупљање библиотечке грађе; организација, уређење,
попуњавање и вођење посебних збирки библиотечке грађе; комплетирање збирки
библиотечке грађе, истраживачки и теоријско-методолошки рад у вези с друштвеним
положајем књиге и библиотека, чувањем и коришћењем грађе и извора информација о
примени стандарда, норматива и законских прописа, као и у вези са стручним
радом и применом методологије; </p>
<p>
2) пружање стручне помоћи у набавци и обради
библиотечке грађе и уређењу библиотека; предлагање мера за унапређење појединих
видова делатности; одржавање база података; стручно усавршавање библиотечких
радника; надзор над стручним радом библиотека; припрема извештаја и анализа;
редакција лисних и аутоматизованих каталога; одржавање и проширивање упутно-информационог
система; израда микротезауруса за поједине научне области; организација,
уређење, попуњавање, описивање и вођење посебних збирки библиотечке грађе;
истраживање и комплетирање збирки публикација; израда каталога и других
информационих инструмената у вези са збиркама; организација набавке библиотечке
грађе; спровођење концепције попуњавања фондова; сарадња с издавачима; надзор
над инструментима за набавку; селекција и лекторисање библиотечке грађе; 
</p>
<p>
3) набавка библиотечке грађе, утврђивање потпуности
фондова, провера и реализација дезидерата; израда и формирање лисних и
аутоматизованих каталога (библиографско-каталошки опис према међународним
стандардима, анализа садржаја, формулисање предметних рубрика и утврђивање УДК
бројева); израда каталошких записа у публикацији (библиографско-каталошки опис
и садржинска обрада); учешће у изради микротезауруса; организовање
инструкторских и других семинара, стручних испита и др.; организовање смештаја
и чувања фондова; спровођење пријема топографске евиденције и смештаја
библиотечког материјала; преглед смештених публикација и издавање публикација
којима је потребна превентивна техничка или конзерваторско-рестаураторска
заштита; спровођење културно-образовних програма, популарисање књиге и читања,
организовање изложби, књижевних приредби и предавања, индивидуални и групни рад
с читаоцима у библиотеци. </p>
<p>
Послове из става 1. овог члана могу обављати лица с
високом стручном спремом (свих струка). </p>
<p>
Члан 4. 
</p>
<p>
Стручни послови библиографа јесу: 
</p>
<p>
1) пројектовање, уређивање, координација израде и
редакција текућих, ретроспективних и специјалних библиографија; рад на
реализацији пројекта библиографија; писање предговора, поговора и упутстава за
коришћење библиографија; стручна помоћ у изради библиографија; изрда
библиографских упутстава и приручника; </p>
<p>
2) самостална израда текућих ретроспективних и
специјалних библиографија; истраживање кроз библиографске изворе; прикупљање и
селекција идентификоване грађе; класификација, распоређивање и редиговање
грађе; израда регистра и припрема за штампу и пружање стручне помоћи у изради
библиографија; </p>
<p>
3) учешће у изгради библиографија; учествовање у
библиографским истраживањима и прикупљању грађе библиографских описа;
учествовање у класификацији, сређивању грађе, селекцији и изради регистрара и
припреми библиографија за штампу. </p>
<p>
Послове библиографа могу обављати лица с високом
стручном спремом (свих струка). </p>
<p>
Члан 5. 
</p>
<p>
Стручни послови археографа јесу: 
</p>
<p>
1) самостална истраживања јужнословенских ћирилских
рукописа у земљи и спрских у иностранству, с описом, редакцијом и припремом за
штампу одговарајућих збирки, уз израду предговора, одговарајућих регистара и
албума; класификација и систематизација различитих археографских збирки;
истраживање кодикологије, палеографије, језика, садржаја, записа с историјатом;
истраживање илуминација, повеза, филигранологије, атрибуције писара с
идентификацијом скрипторија; самостална истраживања за Генерални каталог старе
српске штампане књиге, с описом, редакцијом, припремом за штампу и израдом
предговора, регистра и албума; објављивање научних и стручних саопштења на
научним скуповима из области археографије; </p>
<p>
2) истраживања ћирилских рукописа с описом и припремом
за штампу одговарајућих збирки; израда регистара и албума, уз упоредно
образовање археографских збирки; учешће у истраживању кодикологије,
палеографије, језика, садржаја, илуминација, повеза и филигранологије; припрема
рукоиписа за конзервацију; објављивање стручних саопштења из области
археографије; </p>
<p>
3) прикупљање грађе и учешће у истраживањима
археографске грађе у области палеографије, њеног језика и садржаја; рад на
идентификацији података за инвентаре, генералне каталоге и различите
археографске збирке; организовање рада фототеке и читаонице и припрема стручних
радова. </p>
<p>
Послове археографа могу обављати лица с високом
стручном спремом (филолошки, филозофски или богословски факултет). </p>
<p>
Члан 6. 
</p>
<p>
Стручни послови информатора и документалисте јесу: 
</p>
<p>
1) пројектовање информационих подсистема и примене
нових технологија; пројектовање база података; истраживање и анализа
информација; давање стручних оцена и мишљења, праћење примене међународних
стандарда и учешће у изради националних стандарда; образовање стручних радника
и корисника информација и обрада сложених извора информација, класификација и
редакција извора информација; међународна размена информација; планирање и
иновирање рефералних и референцних збирки; праћење продукције секундарних
извора информација; сакупљање актуелкних информација и укључивање извора
информација у збирку; </p>
<p>
2) формирање и иновирање база података; истраживање
информација; сакупљање и обрада научних пројеката, непубликованих научних и стручних
радова, уметничких и књижевних рукописа, сакупљање и обрада других извора
уметничких, књижевних и научних информација; иновирање збирки; укључивање
актуелних информација у базу, актуелних извора информација у збирке приручника;
документалистичка обрада избора научних и стручних информација; класификација
извора; аналитичко-синтетичка обрада докумената; </p>
<p>
3) одржавање рефералних база података; сакупљање и
обрада података о њиховим ауторима, о преводиоцима и преводима и о
институцијама и појединцима који располажу изворима ових информација; иновирање
референцне збирке; праћење продукције секундарних извора информација;
документалистичка обрада извора информација. </p>
<p>
Послове информатора и документалисте могу обављати лица
са високом стручном спремом (свих струка). </p>
<p>
Члан 7. 
</p>
<p>
Стручни послови конзерватора јесу: 
</p>
<p>
1) планирање заштите библиотечке грађе у Републици:
предлагање потребних мера заштите културних добара од великог и изузетног
значаја; експертизе фондова старе и ретке књиге; усавршавање старих и испитивање
нових метода и материјала за конзервацију и контрола конзервираног материјала;
конзервација старе и ретке књиге од изузетног значаја; омекшавање пергамента и
фиксирање бојеног слоја; бељење, конзервација цртежа, пастела и графика; 
</p>
<p>
2) стручно-истраживачки послови техничке заштите новије
библиотечке грађе; конзервација мапа и изузетно оштећених плаката; рестаурација
графика, цртежа, акварела, планова; учешће у конзервацији и рестаурацији
библиотечке грађе од изузетног културно-историјског значаја; </p>
<p>
3) конзервација и рестаурација мање оштећених мапа,
ретких штампаних књига и периодике; одређивање вредности PH (Пе-Ха, „киселост
папира") и учешће у испитивању врсте материјала и оштећења; контрола
исправности коришћених лепкова и раствора. </p>
<p>
Послове конзерватора могу обављати лица с високом
стручном спремом (технолошки, хемијски или факултет ликовних уметности). 
</p>
<p>
Члан 8.</p>
<p>
Стручни послови вишег књижничара јесу: 
</p>
<p>
1) учешће у набавци, одабиру и провери библиотечке
грађе; библиографска и садржинска обрада библиотечке грађе; учешће у формирању
и одржавању информационо-рефералних инструмената; организација, систематска и
делимична ревизија фондова; спровођење мера одговарајуће заштите фондова;
конзервација и рестаурација библиотечке грађе; прикупљање и обрада статистичких
података и извештаја и израда статистичких прегледа; </p>
<p>
2) учешће у библиографској и садржинској обради грађе,
прикупљање, евидентирање и обрада документационе грађе; анкетирање, обрада
података и извештаја, аналитичка и статистичка обрада; учешће у откупу,
претплати, размени и обради грађе; прикупљање података за рефералне и друге
базе података; упис програма, уношење исправки, контрола готових информација и
израда информативних публикација, рад с корисницима. </p>
<p>
Послове вишег књижничара могу обављати лица с вишом
стручном спремом (свих струка). </p>
<p>
Члан 9. 
</p>
<p>
Стручни послови књижничара јесу: 
</p>
<p>
1) вођење документације, евидентирање и обрада грађе,
анкетирање и аналитичко-статистичка обрада података; разврставање набављене
библиотечке грађе, провера кроз информативно-рефералне инструменте и магацине;
учешће у библиографској и аналитичкој обради: учешће у формирању и одржавању
информационо-рефералних инструмената и каталога; учешће у пословима лекторисања
и припреме за публиковање информационо-рефералних инструмената; учешће у
пословима информисања корисника о библиотечкој грађи; претраживање и поручивање
грађе и информација; рад на терминалу за претраживање и поручивање библиотечке
грађе и услуживање корисника; </p>
<p>
2) пријем и разврставање библиотечке грађе; инвентарисање
и сигнирање грађе; вођење статистике и евиденције о библиотечкој грађи; смештај
и издавање библиотечке грађе и услуживање корисника. </p>
<p>
Послове књижничара могу обављати лица са средњом
стручном спремом (свих струка). </p>
<p>
Члан 10. 
</p>
<p>
Стручни послови књиговесца јесу: 
</p>
<p>
1) рестаурација старих кожних повеза, повез старе и
ретке књиге у нов кожни или пергаментни повез поштујући средњовековни начин
шивења и повезивања; прављење заштитних кутија и фасцикли за стару и ретку
књигу; </p>
<p>
2) повез и преповез библиотечке грађе, израда
заштићених кутија и фасцикли и други књиговезачки послови. </p>
<p>
Послове књиговесца могу обављати радници с петим
односно четвртим степеном стручне спреме графичке струке – занимање књиговезац.
</p>
<p>
Члан 11. 
</p>
<p>
Овај правилник ступа на снагу осмог дана од дана
објављивања у „Службеном гласнику Републике Србије". </p>
<p>
</p>
<p>
</p>
<p>
Број

630-3335/04-03</p>
<p>
У
Београду, 
3.
октобра 1994.
године</p>
<p>
Министар,</p>
<p>
др
Нада Поповић-Перишић, с.р.</p>
<p>
</p>

