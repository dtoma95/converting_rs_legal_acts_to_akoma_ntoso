


	
	Zakon


	<p>
		Редакцијски пречишћен текст</p>
	<p></p>
	<p></p>
	<p>На основу члана 16. став 3. Закона о приватизацији („Службени гласник РС”, број 83/14),</p>
	<p>Министар привреде доноси</p>
	<p></p>
	<p>ПРАВИЛНИК</p>
	<p>о висини и врсти стварних трошкова насталих у спровођењу приватизације</p>
	<p>"Службени гласник РС", бр. 
	17 од 10. фебруара 2015, 88 од 23. октобра 2015.</p>
	<p></p>
	<p>Члан 1.</p>
	<p>Овим правилником прописује се висина и врста стварних трошкова насталих за Агенцију за приватизацију (у даљем тесту: Агенција) у спровођењу поступка приватизације.</p>
	<p>Члан 2.</p>
	<p>Под стварним трошковима у смислу одредаба овог правилника сматрају се:</p>
	<p>1) трошкови по испостављеним фактурама;</p>
	<p>2) директни трошкови;</p>
	<p>3) индиректни трошкови.</p>
	<p>Члан 3.</p>
	<p>Под трошковима по испостављеним фактурама сматрају се трошкови:</p>
	<p>1) оглашавања јавних позива у домаћим и међународним средствима јавног информисања;</p>
	<p>2) консултантских услуга;</p>
	<p>3) промотивне активности за приватизацију субјекта приватизације;</p>
	<p>4) закуп простора за одржавање продаје;</p>
	<p>5) накнада аукционару и други трошкови везани за спровођење поступка приватизације на основу испостављене фактуре.</p>
	<p>Под директним трошковима сматрају се трошкови: </p>
	<p>1) зараде запослених у Агенцији који су непосредно ангажовани на спровођењу поступка приватизације;</p>
	<p>2) канцеларијског материјала и други директни трошкови.</p>
	<p>Под индиректним трошковима сматрају се трошкови: </p>
	<p>1) закупа пословног простора Агенције; </p>
	<p>2) режијски, административни и финансијски;</p>
	<p>3) ИТ услуга.</p>
	<p>
	Члан 4.</p>
	<p>
	Накнада трошкова Агенције из члана 3. овог правилника износи највише 
	до 5% продајне цене.</p>
	<p>*Службени гласник 
	РС, број 88/2015</p>
	<p>Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p></p>
	<p>Број 110-00-00016/2015-01</p>
	<p>У Београду, 9. фебруара 2015. године</p>
	<p>Министар,</p>
	<p>Жељко Сертић, 
	с.р.</p>

