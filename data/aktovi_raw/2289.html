



<p>

</p>Редакцијски пречишћен текст<p>
</p>
<p>
На
основу члана 221. Закона о здравственом осигурању („Службени гласник РС”, бр.
107/05 и 109/06 – исправка),</p>
<p>
Управни
одбор Републичког завода за здравствено осигурање, на седници одржаној 12. маја
2006. године, доноси</p>
<p>
</p>
<p>
</p>
<p>
ОДЛУКУ</p>
<p>
о обезбеђивању средстава здравственим установама
за решавање дугова
</p>
<p>
"Службени гласник РС", бр. 42 од 19. маја 2006, 64
од 26. јула 2006, 102 од 14. новембра 2006 - исправка, 106 од 24. новембра 2006.</p>
<p>
</p>
<p>
</p>
<p>
Члан 1.</p>
<p>
Овом
одлуком уређује се обезбеђивање средстава за решавање дела доспелих дугова
здравствених установа са стањем на дан 31. децембра 2005. године, и то:</p>
<p>
–
доспеле обавезе јавним предузећима и другим добављачима за испоручене
енергенте, воду и услуге,</p>
<p>
–
добављачима за лекове и медицинска средства, и</p>
<p>
–
осигурање имовине и лица.</p>
<p>
</p>
<p>
Члан 2. </p>
<p>
Републички
завод за здравствено осигурање (у даљем тексту: Републички завод) на терет
планираног вишка прихода који је утврђен финансијским планом Републичког завода
за 2006. годину, за измирење доспелих обавеза из члана 1. ове одлуке,
обезбеђује средства здравственим установама.</p>
<p>

 </p>
<p>
Члан 3.*</p>
<p>
На
терет средстава из члана 2. ове одлуке Републички завод преноси средства, и
то:*</p>
<p>
**
Свим здравственим установама, осим апотекама и здравственим установама које у
свом саставу имају апотеке за потраживања по основу издатих лекова на рецепт,
на име измиривање обавеза Комесаријата за избеглице, по основу трошкова
здравствене заштите лица којима је признат статус избеглих, односно прогнаних
лица из бивших република СФРЈ.*</p>
<p>
Апотеци
и здравственој установи која у свом саставу има апотеку, за потраживања од
Комесаријата за избеглице по основу лекова на рецепт и помагала, издатих лицима
којима је признат статус избеглих, односно прогнаних лица из бивших република
СФРЈ, на терет средстава обавезног здравственог осигурања не обезбеђују се
посебна средства. Потраживања од Комесаријата за избеглице, апотека и
здравствена установа која у свом саставу има апотеку обезбеђује на терет
средстава која је, закључно са 31. децембром 2005. године, остварила по основу
бонификација (рабата** и каса сконта) добијених од
добављача за лекове и медицинска средства***</p>
<p>
Поред
обавеза из ст. 1. и 2. овог члана Републички завод за здравствено осигурање, на
терет средстава из члана 2. ове одлуке према добављачима измирује обавезе
Комесаријата за избеглице са стањем 31. децембра 2005. године, настале по
основу издатих медицинско-техничких помагала лицима којима је признат статус
избеглих, односно прогнаних лица из бивших република СФРЈ.*</p>
<p>
Здравствене
установе којима се пренесу средства на име измиривања обавеза Комесаријата за
избеглице, примљена средства могу да користе за измиривање обавеза, према
добављачима, и то:*</p>
<p>
–
јавним предузећима и другим повериоцима за испоручене енергенте, воду и услуге,
*</p>
<p>
–
добављачима за лекове и медицинска средства,*</p>
<p>
–
за осигурање имовине и лица.*</p>
<p>
Здравствене
установе које немају неизмирене обавезе из ове тачке остварена средства по
основу потраживања од Комесаријата за избеглице или су обавезе ниже од
потраживања, могу та средства у складу са програмом који је донет уз сагласност
Министарства здравља да користе за стварање услова за пружање већег броја
услуга, односно за пружање услуга на вишем нивоу, или за измиривање истих
обавеза насталих у 2006. години.*</p>
<p>
Здравственим
установама, осим апотекама, заводима за специјализовану рехабилитацију,
институтима и заводима за јавно здравље, за измирење преосталог дела доспелог
дуга према:*</p>
<p>
–
јавним предузећима и другим добављачима за испоручене енергенте, воду и
услуге,*</p>
<p>
–
добављачима за лекове и медицинска средства,*</p>
<p>
–
осигурање имовине и лица.*</p>
<p>
Примљена
средства по основу потраживања из ове тачке не могу се користити за исплату
плата или других примања запослених.*</p>
<p>
</p>
<p>*Службени
гласник РС, број 64/2006</p>
<p>**Службени
гласник РС, број 102/2006</p>
<p>***Службени
гласник РС, број 106/2006</p>
<p></p>
<p>
Члан 4.</p>
<p>
Пренос
средстава по овој одлуци не терети расходе Републичког завода за 2006. годину.</p>
<p>
</p>
<p>
Члан 5.</p>
<p>
Републички
завод са здравственим установама из члана 3. ове одлуке закључује посебан
уговор о обезбеђивању средстава за измирење доспелих обавеза.</p>
<p>
</p>
<p>
Члан 6.</p>
<p>
Ова
одлука ступа на снагу наредног дана од дана објављивања у „Службеном гласнику
Републике Србије”.</p>
<p>
</p>
<p>
01/2 број 450-307/06</p>
<p>
У Београду, 12. маја 2006. године</p>
<p>
Управни одбор Републичког завода 
</p>
<p>
за здравствено осигурање</p>
<p>
Председник,</p>
<p>
др Рајко Косановић, с.р.</p>

