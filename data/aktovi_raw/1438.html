



<p></p>

<p>На основу члана 11. став 2. Закона о средњој школи („Службени
гласник РС”, бр. 50/92, 53/93, 67/93, 48/94 и 24/96),</p>

<p>Влада Републике Србије доноси</p>

<p>ОДЛУКУ</p>

<p>О ОСНИВАЊУ УМЕТНИЧКЕ
ШКОЛЕ У УЖИЦУ</p>

<p>„Службени гласник
РС”, број 22 од
26.04.2002.</p>

<p></p>

<p></p>

<p>Члан 1.</p>

<p>Оснива се Уметничка школа у Ужицу, као школа за обављање
делатности у области средњег образовања и васпитања.</p>

<p></p>

<p></p>

<p>Члан 2.</p>

<p>Уметничка школа ће пословати под називом: Уметничка школа,
са потпуном одговорношћу.</p>

<p>Седиште Уметничке школе (у даљем тексту: Школа) је у Ужицу,
Улица Немањина број 52.</p>

<p></p>

<p></p>

<p>Члан 3.</p>

<p>На оснивање, организацију и рад Школе примењују се прописи
о јавним службама и средњој школи.</p>

<p></p>

<p></p>

<p>Члан 4.</p>

<p>Средства за почетак рада и обављање делатности Школе обезбеђују
се у складу са законом.</p>

<p></p>

<p></p>

<p>Члан 5.</p>

<p>Школа ће остваривати наставне планове и програме од првог
до четвртог разреда за образовне профиле у подручју рада, култура, уметност и јавно
информисање почев од школске 2002/2003. године.</p>

<p>Наставни план и програм остварује се на српском језику.</p>

<p></p>

<p></p>

<p>Члан 6.</p>

<p>До конституисања школског одбора Влада Републике Србије
образује привремени школски одбор, који има председника и девет чланова.</p>

<p></p>

<p></p>

<p>Члан 7.</p>

<p>Привремени школски одбор:</p>

<p>1) донеће статут Школе до 1. септембра 2002. године,</p>

<p>2) донеће годишњи програм рада Школе,</p>

<p>3) расписаће конкурс за избор наставника и стручних сарадника
и даће мишљење о њиховом избору,</p>

<p>4) обављаће друге послове из надлежности школског одбора
утврђене законом.</p>

<p>Привремени школски одбор престаје са радом када оснивач
именује школски одбор у складу са законом.</p>

<p></p>

<p></p>

<p>Члан 8.</p>

<p>До именовања директора Школе његове послове ће обављати
и вршити његова овлашћења вршилац дужности директора Школе кога ће именовати министар
просвете и спорта.</p>

<p></p>

<p></p>

<p>Члан 9.</p>

<p>Општи акти Школе донеће се у року од 30 дана од дана доношења
статута Школе.</p>

<p></p>

<p></p>

<p>Члан 10.</p>

<p>Ова одлука ступа на снагу
осмог дана од дана објављивања у „Службеном гласнику Републике Србије”.</p>

<p></p>

<p>05
број 611-6693/2002</p>

<p>У
Београду, 25. априла 2002. године</p>

<p>Влада
Републике Србије</p>

<p>Потпредседник,</p>

<p>Душан
Михајловић, с.р.</p>



